****

****

****

1 

**TRINCEA **

## **DOMESTICA **

****

****

****

****

****

****

****

****

****

****

2 

****

****

****

****

**di **

## **Simone Civitelli **

****

****

****

****

****

****

****

****

****

****

****

****

****

****

3 

****

## **Sommario **

*** ***

*** ***

*Capitolo 1 pag 5 *

*Capitolo 2 pag 12 *

*Capitolo 3 pag 21 *

*Capitolo 4 pag 30 *

*Capitolo 5 pag 39 *

*Capitolo 6 pag 46 *

*Capitolo 7 pag 52 *

*Capitolo 8 pag 59 *

*Capitolo 9 pag 71 *

*Capitolo 10 pag 81 *

*Capitolo 11 pag 90 *

*Capitolo 12 pag 98 *

*Capitolo 13 pag 109 *

*Capitolo 14 pag 118 *

*Capitolo 15 pag 127 *

*Capitolo 16 pag 135 *

*Capitolo 17 pag 143 *

*Capitolo 18 pag 149 *

*Capitolo 19 pag 156 *

*Capitolo 20 pag 165 *

4 

**1 **





Era una calda e appiccicosa notte estiva, ronzante di cicale sciamanti in un brusio di richiami amorosi che si sovrapponevano dando vita a una vibrante sinfonia. L'aria era immobile ma carica di tensione elettrostatica, forse un preludio alla tanto attesa pioggia che da troppe settimane si faceva attendere. Le stelle erano talmente scintillanti da dare quasi l'impressione di voler schizzare fuori dal cielo scuro per colare dall'alto in una pioggia di luce. 



Il signor I se ne stava lì, sdraiato sul letto, nella camera tappezzata con decine di locandine di film horror di serie b. La vernice verde, dove non era sporca e macchiata, si era scrostata insieme all'intonaco lasciando vari buchi nelle pareti. Il letto, un tavolino che ospitava il PC e un armadio che era stato trasformato in nascondiglio segreto erano le uniche cose che l'arredavano e, a ben vedere, non avrebbe avuto nulla da mettere in eventuali mobili aggiuntivi. 

Sdraiato con le mani dietro alla testa e le gambe accavallate, fissava la finestra intento a scrutare le costellazioni che, imperiose, da tempo immemore accompagnavano la terra nella sua danza cosmica. Si 5 

chiedeva intanto se non avessero ragione gli astronomi medievali che, guardando gli astri e volendoli capire, immaginavano il cielo notturno come formato da una scura coperta logora attraverso la quale filtrava la luce. 

Sicuramente sarebbe stata una teoria più facile da assimilare, quantomeno per lui, della versione scientificamente popolare: un'ammucchiata di corpi astrali, quasar, pulsar, buchi neri e bianchi, materia oscura... Concetti difficilmente spiegabili e ancor meno comprensibili per la sua mente lievemente ottusa e paranoide. 

Beninteso, non come quella di molti ultrasessantenni giacché egli era già ottuso e paranoide in tenera età e quindi ciò non si poteva attribuire a un principio di demenza senile. 

Certo, la sua scarsa scolarizzazione giocava probabilmente un ruolo importante nei suoi processi cognitivi, o nell'assenza degli stessi. Era arrivato faticosamente alla terza media quasi maggiorenne e lì si era fermato. Mentre i suoi compagni di scuola nell'attesa di entrare in classe ogni mattina giocavano con le figurine lui stava in disparte fumando una sigaretta da sotto i baffetti incolti. Il tempo aveva cristallizzato la sua logica così come la sua statura e ora da anziano non era più alto o più avvezzo al mondo rispetto allora. 



Nonostante il suo curriculum fosse tanto eloquente chi 6 

non lo conosceva bene, seguendone i deliri, pensava subito a un decadimento mentale innescato dall'età poiché le sue teorie bislacche davano questa innegabile impressione. 





Gli era sempre piaciuto scrutare il cielo. Tutti i suoi problemi sembravano così insignificanti se paragonati allo sforzo che la luce doveva fare per arrivare ad illuminare la sua stanza da lassù. Eppure essa giungeva in tutta la sua magnificenza, sfavillante come se non le fosse costato alcuno sforzo attraversare lo spazio esterno. Chissà cosa aveva visto nel tragitto, che panorami aveva illuminato e da chi era stata ammirata prima di poter essere apprezzata da lui... 



Mentre seguiva il filo dei suoi pensieri un piccolo rumore cominciò ad insinuarsi nel suo orecchio. Da principio quasi come un ovattato sottofondo, poi a mano a mano che il filo dei suoi pensieri gli sfuggiva di mano si trasformò in un crescendo cacofonico. Alla fine dovette cedere all'insistenza dell'odioso cane della vicina che latrava furioso. Cercava probabilmente di compensare la sua taglia ridottissima con un'aggressività del tutto fuori luogo nel tentativo di impressionare qualche gatto di passaggio. 

Era un animale diabolico, perennemente ringhioso mentre girava spavaldo nel giardino, talmente piccolo da non riuscire ad avere alcuna visuale sulla strada al di la della 7 

pur bassa ringhiera che cingeva la proprietà. Così, nell'eterno dubbio che stesse sopraggiungendo un qualche nemico la sua reazione standard era abbaiare al limite dell'isterico. Atteggiamento questo che gli veniva piuttosto naturale per la sua dimensione e la sua razza: era un minuscolo chihuahua. Ovviamente giocava un suo ruolo anche l'imprinting del carattere sospettoso ed egocentrico della padrona, una vecchia presuntuosa sempre pronta a litigare nel tentativo di imporsi su tutti gli abitanti del quartiere. Quando non stava battibeccando con qualcuno passava il tempo a sbirciare attraverso le finestre per sorprenderlo nella nuda intimità della sua solitudine domestica. Lui sapeva, o almeno questo era quello che lei gli aveva spesso ripetuto, che gli occhi della vecchia erano più che velati dalle cataratte. Lei sosteneva addirittura di essere quasi cieca. A dispetto di questo non poteva togliersi dalla mente l'idea che ella lo spiasse da dietro i vetri sudici di casa sua cercando di coglierlo nell'espletazione di qualcuna delle sue consuetudini quotidiane, magari quelle più scabrose. Il solo pensiero lo faceva rabbrividire. Sebbene sapesse che la sua costante paranoia relegasse tali compiti tra le mura del bagno, con finestra chiusa, tenda tirata e porta sprangata nonostante in casa non ci fosse che lui, il dubbio lo assillava continuamente. Il desiderio di vendicarsi di quella bestia e indirettamente della sua padrona era cresciuto negli anni come un fungo carico di malefico veleno. Non essendo 8 

proprio una volpe o un abile pianificatore, l'unica strategia che aveva adottato negli anni era stata comprare un fucile giocattolo ad aria compressa. Passava ore a imbracciarlo, in posa dietro i vetri delle finestre che davano sulla casa accanto. Se ne stava lì impettito nella sua misera statura sentendosi orgogliosamente audace mentre sfidava le regole di buon vicinato tentando di intimidire la vecchia. 

Peccato che gli occhi della vicina al massimo potessero scorgere una macchia scura dalla vaga forma umanoide, qualcosa ben lungi dallo spaventarla o intimorirla. 





Ma ora, grazie alla bestiolina, era ripiombato nella realtà stringente e scomoda della sua normalità. Niente più stelle e galassie ma lo squallore della sua esistenza. La mente non volava più leggera ma era tornata alla solita rigida prigione che lo intrappolava e in cui lui ricopriva il duplice ruolo di galeotto e secondino in un dualismo al limite del disturbo bipolare. Quando lasciava la mente divagare riusciva a valicare i consueti schemi mentali ma appena il pensiero cessava di vagabondare questi tornavano a imporre i propri ritmi sulla sua vita scandendone ogni nuova psicosi. Era come prendersi una vacanza da se stesso. 



Ora invece delle stelle non poteva non notare con fastidio il cantiere che da qualche giorno stava prendendo forma giusto al di la della strada e che stava cercando di ignorare 9 

pensando fosse uno dei classici lavoretti stradali estivi. 

Era iniziato nell'aiuola al centro di una rotonda, quasi di soppiatto. Lentamente si era allargato a macchia d'olio inghiottendo la strada poi il marciapiede. Sembrava non essere ancora pago dello spazio fagocitato e pronto ad esigerne altro. 

Il signor I aveva letto di sfuggita il titolo di un giornale trovato su una panchina del parco. Pareva che proprio il suo quartiere sarebbe stato interessato a qualche tipo di progetto ma non aveva approfondito oltre. Era convinto che i giornali fossero parte dell'ingranaggio che voleva la gente sempre impegnata a preoccuparsi dell'emergenza sbagliata, ignara dei reali pericoli che quotidianamente la assediavano da ogni lato. Una vera e propria propaganda alla distrazione. Non parliamo poi della televisione: covo di corrotti e venduti al miglior offerente per i quali l'informazione era stata sacrificata sull'altare per ingraziarsi gli dei dell'intrattenimento e del marketing. Lui però non aveva intenzione di fare il loro squallido gioco. 

Ascoltava e si fidava solo di pochissimi fidati e dei cugini di questi ultimi. Gente nata e cresciuta in una nicchia di ignoranza che però esprimeva giudizi nettissimi su ogni aspetto dello scibile umano. Parevano depositari di certi oscuri segreti che nelle stanze del potere non volevano si sapessero. Lui era sempre stato un negazionista della cultura in generale. Da ragazzo si scontrava spesso con i suoi amici per le posizioni che sceglieva di prendere. Le 10 

sue tesi politiche erano imbarazzanti e illogiche. Fanatico delle tradizioni, si definiva di stirpe celtica e voleva venerare una qualche divinità zoomorfa a km0. Vi era in lui quel tipo di arroganza che nega ferocemente tutto quello che non capisce e che quindi gli fa paura, come se il mondo potesse essere misurato e compreso in toto con il bagaglio culturale di un illetterato. Per questo si fidava solo degli incolti suoi simili e rifuggiva i pareri più accreditati. 



Rimase a fissare il cantiere dal suo letto come una sorta di mostro dormiente a chiedersi cosa mai potesse succedere nel suo scalcinato quartiere periferico chi mai avrebbe potuto voler investire proprio lì. Le domando gli ronzarono in testa finché Morfeo, nella sua misericordia, non gli appesantì le palpebre e spense il cervello. 





****

****

****

****

****

****

11 

****

## **2 **

****

****

****

****

****

Nella** **piccola bottega di alimentari di quartiere il signor I si aggirava con un'aria anche più circospetta del solito. Conosceva bene il negozio, da molti anni sua madre e poi lui stesso erano stati lì quasi quotidianamente per piccoli acquisti. Non era certo fornito come un normale supermercato e sicuramente non era altrettanto economico ma la vicinanza a casa lo faceva comunque sembrare una valida alternativa. 

Quel giorno però era come se fosse lì per la prima volta. 

Le poche corsie gli sembravano un territorio inesplorato e la stessa disposizione dei prodotti esposti che solitamente conosceva a memoria gli appariva misteriosa. 

Non riusciva a pensare in maniera lucida, ammesso che ne fosse capace. Non si accorse neppure di tutta la merce stranamente in offerta o scontata in bella mostra sugli scaffali sgangherati. Era come se il proprietario macedone avesse bisogno di vendere il più possibile per ripagare con le entrate chissà quale pendenza... Di sicuro l'aspetto del malavitoso non gli mancava coi capelli biondo platino, la cicatrice sulla guancia e lo stuzzicadenti in bocca. 

Era emigrato in Italia da bambino al seguito dei genitori e 12 

si era subito ambientato tra la peggior teppaglia del quartiere. All'epoca il signor I era un giovane ventenne ma nel giro di un paio d'anni il piccolo macedone già se lo rigirava come voleva con l'astuzia di strada che lo avrebbe sempre contraddistinto. 



Quella mattina era stato disturbato nel sonno dai rumori del cantiere che, evidentemente, si era destato molto prima di lui. Gli operai avevano avuto tutto il tempo di arrivare, bere il loro caffè molto probabilmente corretto, cominciare a sferragliare come una locomotiva a vapore e a bestemmiare come il suo conducente prima che a lui sembrasse opportuno svegliarsi. Il signor I si sentiva tutto ovattato, aveva trascorso la nottata a infarcirsi la testa di nuove fobie, delle ultime paranoie partorite negli angoli bui del web. Assurdità tali che avrebbero fatto urlare il comune senso logico ma nelle quali lui sguazzava felice come un maiale fra fluidi organici. Poi all'alba, proprio quando avrebbe voluto dormire, con disappunto si era dovuto arrendere al ritmo chiassoso dei lavori. 

Non riusciva a inquadrare la natura o lo scopo di quelle opere ma di sicuro avevano qualcosa a che fare con lui data la vicinanza tanto sospetta a casa sua. Questo non gli piaceva affatto e la presenza della vicina che offriva loro biscotti peggiorava il quadro generale. Non che avesse davvero qualcosa da nascondere ma spesso nelle menti come la sua si forma la convinzione che tutti possano 13 

interessarsi dei fatti loro come fossero affari di stato. 



<< Oh, ma allora gli omini verdi non sono ancora saltati fuori dalla tua tazza del cesso per infilarti una sonda anale e telecomandarti?\!? O forse si e ora sto parlando con loro attraverso le tue orecchie o il tuo intestino??? >>. 

Ruben, il suo dirimpettaio non perdeva occasione per deriderlo. 

Aveva qualche anno più del signor I e una calvizie incipiente mascherata malamente da un riporto sempre più rado. Il volto perennemente sudaticcio era quasi sempre incorniciato da occhiali da sole con lenti spropositatamente grandi e arancioni dietro le quali si nascondevano due occhietti piccoli, scuri e dall'aspetto poco sveglio. 

Passava il tempo tra le slot machines al bar e il tabaccaio dove sfogava compulsivamente la sua ludopatia. Afflitto da un diverso tipo di “originalità” mentale, il vicino era convinto di aver trovato il sistema vincente per sbancare questi concorsi. Perdeva ore a studiare tutti i numeri seriali dei tagliandi esposti in tabaccheria, con notevole disappunto del tabaccaio stesso che, esaurita la pazienza, gli intimava di acquistare qualcosa e di levarsi di torno. A quel punto Ruben ne sceglieva uno e con cautela lo strappava via da una striscia di biglietti identici. Si trattava inevitabilmente di uno perdente e con un guizzo di nervosismo usciva dalla tabaccheria per infilarsi nel bar di 14 

fronte a tallonare le slot machines. Lì osservava gente che, inesorabilmente, perdeva stipendi e pensioni per inseguire sogni di ricca magnificenza. Quando una delle macchinette era “calda” e secondo lui era pronta a pagare si metteva insistentemente a ronzare attorno a chi la stava occupando in modo da infastidirlo. Di solito gli appassionati di tali giochi malsopportano la presenza di altra gente vicino a loro nel momento della simbiosi con la macchina, Forse temono qualche cattivo influsso così, pur di non rischiare di venire contagiati dalla malasorte, preferivano lasciargli il posto. Ruben a questo punto entrava in scena con l'aria di chi sta contando le carte al tavolo del *black jack* del casinò. Con una monetina, riusciva a guadagnare due spicci che prontamente tornava molto spesso a perdere investendoli in un nuovo gratta e vinci in tabaccheria, sempre cosi, tutti i giorni senza soluzione di continuità. 



<< IO ESSERE RUBEN\! IO AMICO\! STARE 

LONTANI DALLE MIE CHIAPPE >> 

disse lui piegandosi e gridando direttamente in direzione del deretano del signor I. Lui non gli rispose neanche, erano troppi anni che sopportava le sue punzecchiature. 

Una volta lo aveva anche minacciato col suo fedele fucile giocattolo ma col senno di poi avrebbe preferito non averlo fatto a causa della derisione che si era tirato addosso e che era durata mesi. 

15 



<< Ora ho da fare, lasciami in pace Ruben >> rispose seccamente e si allontanò mentre quello faceva l'imitazione di E.T. che cercava di sodomizzarlo mentre telefonava attraverso le sue chiappe. Ci mancava solo lui per fargli perdere tempo mentre il nemico si stava organizzando proprio fuori da casa sua... Magari erano in combutta\! 

Che stupido era stato a non pensarci... Poteva essere tutto un piano per cercare di tenerlo lontano da casa per più tempo e fare i loro comodi in casa sua... Bisognava sbrigarsi\! 



Tra le corsie di merce in esposizione che si susseguivano in un'orgia di consumismo non riusciva a concentrarsi bene. La semplice formalità dell'approvvigionamento gli riusciva lenta e macchinosa come se la mente non potesse distaccarsi dalle conclusioni che aveva raggiunto. 

Sicuramente era così, completamente assorto dell'enigma del cantiere e del vicino. In qualche modo alla fine comperò qualcosa guidato da una sorta di pilota automatico: delle salsicce e del nastro isolante, due cose delle quali non faceva mai a meno. 



Si affrettò a rincasare o a “tornare in trincea” come diceva lui, tra sé e sé con orgoglio, non sospettando che se avesse condiviso questa sua ennesima farneticazione con 16 

chicchessia avrebbe suscitato un divertito compatimento. 





Il cantiere si stava ingrandendo. Sembrava aver raggiunto la sua larghezza massima e ora masticava metro su metro in verticale. Le gru sembravano fare a gara a chi sarebbe arrivata per prima ad occludere l'ultimo spiraglio di cielo che andava via via restringendosi. 

Gli operai lo guardarono mentre passava e gli parve che bisbigliassero qualcosa tra loro mentre lo indicavano... 

Maledetta la vicina\! Sicuramente era stata lei a raccontare agli operai chissà quali scomode rivelazioni sul suo conto, che aveva di certo scoperto nella sua incessante opera di spionaggio, ma lui non avrebbe mai ceduto: venissero pure a cercare di prendersi quello che volevano, non si sarebbe fatto cogliere impreparato. 





Arrivò a casa e come prima cosa estrasse il fido fuciletto dall'armadio, dietro al vecchio terrario all'interno del quale aveva, in diverse occasioni, provato ad allevare qualche bestia insolita e solitaria come lui: pesci-serpente, ragni, rane e varie lucertole. L'ultima in ordine di tempo era stata una tartaruga alligatore, pericolosa mordace e soprattutto dalla detenzione non consentita a termini di legge. Una mattina aveva deciso di dileguarsi gettando nello sconforto il signor I che si gongolava nell'allevare una bestia così ingestibile. Lui l'aveva cercata metodicamente in tutta la casa per una settimana ma la bestia sembrava 17 

essere scomparsa. 

Alla fine si dovette arrendere e si disse che doveva essere fuggita attraverso il water, per quanto questa teoria risultasse inverosimile a chiunque avesse due occhi e un quarto di cervello dato che il guscio della tartaruga era più grande dello scarico del sanitario. 





Col fucile in mano provava sempre una sensazione di potere, si sentiva un guerriero pronto a difendere con la propria vita gli ideali bislacchi che perseguiva. 

Così, armato e fiero, si posizionò dietro la finestra della cucina ma stavolta in vista del cantiere cercando in questo modo di impressionare gli operai che però non lo notarono neanche. 

Era sicuramente un bene che sua madre fosse passata a miglior vita qualche anno prima, la vecchia non avrebbe tollerato la vista di lui armato come il soldatino di piombo in cucina. Fra di loro c'era sempre stata maretta: la madre non sopportava il suo stile di vita monacale da recluso nullafacente e lui non era mai uscito da quella fase di ribellione giovanile ai genitori. Lei lo rimproverava spesso per quella che identificava come pigrizia ma che in realtà era una sorta di rancore generato dall'ignoranza che lo relegava ai margini più esterni e satellitari della società. 

Lui aveva provato a lavorare qualche rara volta, con scarso impegno e capacità pressoché nulle. Il suo apporto lavorativo era talmente insignificante che ogni nuovo 18 

datore di lavoro finiva presto per rinunciare alla sua collaborazione senza quasi accorgersi della differenza. 

Alla fine la donna si era rassegnata all'inutilità del figlio e aveva cominciato a risparmiare come poteva per avere una seppur esimia eredità da potergli lasciare in modo che non morisse di inedia dopo la sua dipartita. 

Lui in cuor suo sapeva che avrebbe dovuto essere almeno un po' grato alla madre e probabilmente molto in fondo alla sua coscienza un pochino lo era davvero ma inconsciamente questa gratitudine era offuscata dall'immagine che aveva sempre avuto della donna. 

Come tutti gli incapaci doveva trovare qualcuno che incarnasse i propri problemi e la madre era la candidata ideale. Nella sua testa lei era stata la carceriera che lo aveva intrappolato impedendogli di vivere una vita piena quando al netto dei fatti i ruoli erano in realtà invertiti. 

Il signor I era un inetto misantropo e non si capiva quale delle due cose avesse generato l'altra, poiché era chiaro che fossero strettamente correlate. Forse l'incapacità di svolgere anche il più basilare dei compiti aveva generato nel suo cervello un rancore verso tutti gli altri che, al contrario, riuscivano a terminarli. Poteva altresì essere che il suo disprezzo verso il genere umano in generale avesse innescato una sorta di nichilismo che gli faceva apparire inutile ogni sforzo, anche il più basilare. 

Per questi motivi sprecava le giornate, gli piaceva dirsi che pensava ma la verità era che cercava continuamente 19 

un modo per ingannare il tempo come se fosse un suo nemico, senza mai trovarne uno veramente valido. 





20 



## **3**

****

****

****

****

****

Una sorta di piccolo brivido lo scosse e di colpo realizzò che stava ancora montando la guardia in cucina dietro alla finestra. L'oscurità era calata, il cantiere aveva smesso le sue attività e gli operai se n'erano andati. Un moto di orgoglio gli scaldò il cuore, come se i lavori non si fossero interrotti per la pausa notturna ma grazie a lui. 

Gli piaceva credere che gli operai avessero deciso di desistere notando timorosi quel paladino armato che vegliava cupo su di loro dalla cucina di casa sua. 



Nel vedere il campo libero davanti a se il signor I pensò che sarebbe stato proprio il momento adatto per andare a sbirciare un po'. Magari avrebbe potuto fare un po' di chiarezza riguardo lo scopo di quei lavori. Se poi avesse trovato le conferme ai suoi dubbi e realizzato di essere in pericolo, avrebbe cercato di sabotarli. 

Non aveva idea di come avrebbe potuto farlo ma sicuramente un modo gli sarebbe venuto in mente: era un tipo pieno di ingegno elementare anche se molto malriposto. 



21 

Il cantiere era immobile e silenzioso. Sembrava che un qualche tipo di sortilegio avesse avviluppato quel luogo, fino a poco prima tanto brioso e rumoroso e ora così tetro e solitario. Le ombre gettate dalla luce dei lampioni, agli occhi paranoici del signor I, sembravano suggerire la presenza di chissà quali nemici in agguato dietro ogni angolo. Meno male che aveva la sua fedele carabina balocco, tenuta di traverso sulla schiena con la tracolla, a infondergli coraggio. 

La recinzione di rete metallica che cingeva l'area dei lavori si interrompeva a ridosso di una guardiola alla quale seguiva varco per lasciare il posto a una passaggio per i mezzi pesanti. Una catena appesa alle due estremità bloccava l'ingresso e, almeno in teoria, una guardia avrebbe dovuto vigilare dalla sua postazione. 

Evidentemente quella sera aveva trovato di meglio da fare, pensò il signor I con un ghigno diabolico ma silenzioso. 

Scavalcò la catena nel punto più basso e, anche se gli bastò sollevare di poco prima una e poi l'altra gamba per oltrepassarla, si sentì una specie di ninja nel farlo. 



Guardingo e silente, mentre si addentrava sempre più nel cantiere, si sentiva come un membro delle forze speciali in missione per carpire un segreto militare in una base nemica. Avanzava con passo felino sfruttando tutti i possibili punti ciechi che trovava, gettandosi qua e la, rotolando o avanzando carponi. 

22 



Ben presto si trovò a ridosso di un container convertito in ufficio con tanto di verandina,chiusa, sopra alla porta di ingresso. Nel buio si potevano scorgere i profili dei motori di ben due condizionatori che si aggrappavano ai lati corti di quella stanza improvvisata. 

Per un attimo rimase li a domandarsi chi mai avrebbe avuto bisogno di raffreddare tanto un luogo così piccolo, poi la consapevolezza di essere dove non poteva stare e di doversi quindi sbrigare si impadronì di lui e lo destò dal torpore che lo aveva incantato. 



Se ci fosse stata una possibilità concreta di scoprire qualcosa del cantiere si sarebbe sicuramente trovata all'interno. Temeva ma anche sperava di scovare una prova inconfutabile dei disegni oscuri che si celavano dietro la maschera di “normali” lavori stradali. 

Doveva assolutamente entrare e investigare. 



Con fare circospetto si avvicinò quindi alla porta, afferrò la maniglia e la piegò verso il basso appoggiandovisi poi contro ma il pannello non si mosse. Il signor I non si perse d'animo: non sarebbe stata quella lastra di legno a fermarlo, aveva mille risorse lui\! 

Mentre si autoconvinceva di potercela fare, estrasse il suo coltellino tascabile che durante molti anni gli aveva tenuto compagnia nelle innumerevoli uscite di pesca che aveva 23 

collezionato. Brandendo la lama ormai logora e consunta, si mise ad armeggiare con la serratura della porta. Non sapeva bene quello che faceva ma la cieca convinzione che se lo aveva visto tante volte fare da chiunque in televisione allora non doveva essere così complicato lo animava. Ascoltava febbrilmente gli scricchiolii della serratura mentre cercava di fare leva all'interno del meccanismo con il suo grimaldello improvvisato. 



Ben presto realizzò che probabilmente gli sceneggiatori della TV lo avevano preso in giro per anni. Infatti non solo la porta non dava alcun segno di cedimento ma, anzi, era il coltello che sembrava vicino al punto di rottura. Nella sua misantropia il signor I si sorprendeva spesso a considerare amici fidati degli oggetti inanimati come ad esempio la sua carabina o il suo coltello. Erano delle pietre angolari delle fondamenta del suo essere, in qualche modo definivano chi fosse. A lui piaceva pensare che lo dipingessero come un uomo d'azione, pronto ed attrezzato ad affrontare ogni avversità, difficilmente assoggettabile, indipendente e anche un po' pericoloso. In realtà la gente che lo vedeva tendeva a inquadrarlo come infantile e non molto arguto. Uno con cui era meglio non discutere semplicemente perché tanto non avrebbe capito l'argomento della discussione. Lui comunque era convinto di dare l'impressione giusta e non si sarebbe mai privato della sensazione di sicurezza che questa convinzione 24 

generava nella sua mente. Perciò quando sentì il coltellino gemere, preoccupato di poter danneggiare la lama, desistette all'istante dal suo proposito da scassinatore e cercò un ingresso alternativo. 



Passò quindi a ispezionare meticolosamente le due finestre sull'altro lato del container con la perizia di uno scafato topo d'appartamento durante un sopralluogo. 

La prima si affacciava all'interno su una scrivania larga e ingombrante, tanto voluminosa da occupare quasi tutta la larghezza del locale nel lato opposto alla porta. 

Sulla superficie dello scrittoio era sistemato un computer, un portapenne vuoto e una fotografia incorniciata di una donna grassoccia dall'aria antipatica. Sembrava che nessuno avesse mai realmente lavorato in quella postazione: aveva l'aria di qualcosa di rappresentanza come i finti ambienti interni che, nei saloni di mobili, venivano allestiti per illustrare le possibili composizioni di arredo. 

Il signor I pensò che doveva essere la postazione del capo, imponente ma pressoché inutilizzata come una cattedrale nel deserto, dalla quale poteva mettere soggezione a chi gli si presentava davanti. Si concentrò sulla finestra ma con grande disappunto la trovò sprangata e inaccessibile a meno che non fosse disposto a rompere il vetro. Mentre considerava questa ipotesi si spostò verso l'altra finestra deciso a dare a questa una possibilità, come l'aveva avuta 25 

la prima. Solo dopo aver eventualmente verificato che fosse ugualmente chiusa sarebbe passato a metodi più brutali. 



Accostandosi ai vetri per prima cosa lanciò una accurata occhiata all'interno e inquadrò subito una piccola scrivania sulla parete di fronte, vicino all'angolo sulla sinistra della porta. 

A differenza dell'altra postazione questa sembrava un campo di battaglia: un computer vetusto dominava la scena mentre molti voluminosi fascicoli torreggiavano tutti intorno. Due portapenne impolverati ospitavano matite, evidenziatori, graffette, post it adesivi ed elastici. 

Fra i due contenitori la foto sgualcita di due gatti faceva capolino da una cornice economica. Un cestino pieno di fogli appallottolati si trovava vicino alla poltroncina a rotelle dall'aria sfondata che completava il quadretto. 

Quello doveva essere senza dubbio il posto della segretaria, pensò I, perché si vedeva che il lavoro svolto a quel tavolo era frenetico. Era chiaro anche dalle suppellettili che chi vi sedeva fosse in una condizione di inferiorità gerarchica. Infine il dettaglio della foto dei felini conferiva ai suoi occhi un tocco femminile. 



Sul davanzale esterno della finestra era posizionato, nel tentativo di rallegrare la vista dalla postazione di lavoro, un vaso di fiori variopinti ma visibilmente affaticati. 

26 

Il signor I si avvicinò e lo discostò di una mezza spanna per vedere da vicino i vetri. Con stupore e compiacimento si accorse che una mano sbadata, probabilmente quella della segretaria stessa \(della quale nella sua mente andava formandosi il ritratto di una donna logorata dal lavoro, sola e stressata\) aveva chiuso senza applicare pressione sulle ante. Il paletto del fermo, in basso, aveva quindi mancato il passante quando erano state chiuse. 

I provò a spingere e si accorse che i battenti non fissati in basso si muovevano verso l'interno con un certo gioco. 

Applicò quindi una pressione leggermente crescente finché i vetri si spalancarono con uno schiocco secco. 

“Bingo”, pensò, e si accinse a scavalcare la parete e a entrare in un gesto straordinariamente agile per la sua età: il brivido dell'illegalità aveva restituito ai suoi arti il ricordo muscolare degli anni giovanili. Allora azioni del genere erano all'ordine del giorno e lui si illudeva ancora che la vita gli avrebbe riservato molte sorprese. 



Una volta dentro pensò, come prima cosa, di investigare nella memoria del computer. Si sedette quindi sulla sedia consunta accanto alla scrivania che aveva arbitrariamente deciso che fosse della segretaria. Schiacciò il tasto di accensione della macchina trattenendo il respiro come un rapinatore da fumetto che, calatosi dal tetto con una fune in un museo attenda immobile di verificare se l'allarme suonerà. 

27 

Il calcolatore dopo una sequenza di suoni meccanici e qualche “BIP” si produsse in un'eruzione incontrollata di scritte criptiche e caratteri alfanumerici che si componevano sul display. Poi di colpo si fermò mostrando una schermata che prevedeva l'inserimento di una password prima di autorizzare l'avvio del processore. 



Nella sua mente, mai veramente uscita dalla fanciullezza, I non aveva neanche contemplato questa ipotesi mentre pianificava le sue mosse all'esterno del container. Si trovò spiazzato: come poteva scoprire il codice che gli avrebbe garantito l'accesso al computer se non conosceva neanche la donna \(ammesso che fosse una donna proprietaria di gatti e non un uomo o direttamente un gatto segretario\) che l'aveva ideato? 

Si distaccò dallo schermo per cercare indizi intono a sé, o magari per tentare di accedere all'altro apparecchio, quello del capo. Mentre guardava in giro nella stanza frugando con lo sguardo alla ricerca di qualche suggerimento gli occhi gli caddero su una cartina appesa al muro. Lui chiaramente non era un geometra e non riuscì a realizzare subito quello che rappresentava. Poi poco alla volta, come il sole primaverile che sbuca dalle nuvole temporalesche che lo avevano occultato durante un temporale passeggero, una certezza lo pervase. Quella era la rappresentazione in scala e vista dall'alto del quartiere dove abitava\! 

28 

Osservando meglio trovò anche dei riferimenti spaziali: casa sua, quella della vicina, di Ruben, il bar all'angolo e il piccolo negozio di alimentari. Sembravano tutti iscritti in una zona colorata di rosso mentre il resto del quartiere sulla mappa non era colorato. 



Questo fece scattare ben più di una scintilla nel profondo al signor I. Una moltitudine di pensieri gli si presentarono all'unisono e sembrava fossero tutti correlati da un mantra che recitava “ti vogliono fregare”. 

Sconvolto dal significato criptico di questa rivelazione quasi non si rese conto di aver infilato e poi acceso dei petardi nel PC al quale non era riuscito ad accedere. Fu un gesto istintivo e non ragionato, come una manovra di sicurezza per cancellare le eventuali tracce del suo tentativo di accesso. 

Poi, come guidato dal pilota automatico, scivolò fuori dalla finestra e senza tutte le precauzioni che aveva usato nell'entrare, uscì barcollando dal cantiere. Scavalcò la catena all'ingresso del cantiere proprio nell'istante in cui i petardi detonavano rompendo il computer e il rumore lo fece sobbalzare come se lo avesse colto di sorpresa. 

Nessuno accorse alle finestre richiamato dalla deflagrazione ma lui comunque non lo avrebbe neanche notato, immerso com'era nelle sue elucubrazioni. 



Quella notte rientrò a casa con molti dubbi e altrettanta 29 

determinazione a non lasciarsi raggirare da chicchessia. 

## **4 **

****

****

****

****



Il signor I trascorse quella notte alla frenetica ricerca di una spiegazione frugando la parte più nascosta e imbarazzante del web. Si tenne ben alla larga da tutti i siti ufficiali degli organi di informazione tradizionali che lui riteneva parolai venduti agli sponsor. Il suo PC, d'altronde, conosceva bene i suoi gusti quindi il motore di ricerca non ebbe alcuna esitazione nell'omettere tali indirizzi. 

Continuava invece a suggerirgli quelli dei siti più sordidi, predatori e in malafede tra quelli che frequentava abitualmente. 

Per una mente debole e suggestionabile come la sua si trattava di un terreno assolutamente insidioso sul quale muoversi. Sovente rimaneva invischiato nel fango delle dietrologie finendo per accettare come vere e inattaccabili alcune delle teorie più bislacche. Quotidianamente ne venivano proposte di nuove, sempre più assurde, che suggerivano l'esistenza di innumerevoli cospirazioni e progetti occulti. Un tripudio di falsità e supposizioni in cui gli unici punti fermi erano la totale malignità dei cosiddetti “poteri forti”. Tali entità misteriose e indefinibili sembravano esistere solo con l'obiettivo di 30 

ordire piani misteriosamente complicati e sul filo dell'illogicità per mentire alla gente. La popolazione poi era talmente stupida da lasciarsi manipolare pronta ad accettare la versione unica che le veniva offerta. 



Visto con un occhio più obiettivo il bisogno di scoprire del marcio anche dove non si annidava denotava una totale mancanza di connessione con la realtà. Un'alienazione nata dall'insoddisfazione di una vita senza reali stimoli che spingeva a crearsi un'identità in controcorrente per giustificare la propria inutilità sociale. 

Il signor I provava una certa idiosincrasia verso la parte più amplia di questi soggetti quindi era maggiormente propenso a credere alle teorie più assurdamente di nicchia, quelle con solo un'esile manciata di sostenitori. 

La sua ricerca lo portava quindi a scivolare sempre più nei deliri illogici di rancorosi e disinformati blogger semianalfabeti con poco o nessun seguito. Un coacervo di alieni, rettiliani e illuminati, tutti in combutta con l'obiettivo universale di ordire diaboliche macchinazioni ai ai danni del povero signor I e dell'umanità intera. 

Non che del resto dell'umanità importasse alcunché al signor I: lui curava esclusivamente i propri personalissimi interessi. 

La maggior parte di quelle teorie cospirazionistiche suscitava in lui solo una mera curiosità, considerato che non lo toccava personalmente. D'altronde era assai 31 

difficile che qualcuna di quelle trappole sociali potesse scattare per uno che frequentava la società solo rarissimamente e di striscio... 



Alla fine, stremato e quasi più confuso di quando aveva iniziato, a un orario molto più vicino all'alba che al passato tramonto, decise di ritirarsi nella speranza che la notte gli avrebbe portato consiglio. 





Forse a causa del fatto che, quando decise di coricarsi, la notte era in realtà quasi finita essa non gli portò alcun consiglio. Si svegliò ancora in preda alle stesse manie persecutorie e i relativi dubbi della notte precedente. 

Decise che, se internet non era stato in grado di aiutarlo, era sicuramente il caso di indagare personalmente: in fondo chi fa da se fa per tre\! 

Mentre si preparava il caffè e fumava la prima delle molte sigarette della giornata pensò al da farsi. 

Forse poteva, ostentando indifferenza estrema, recarsi al bar di Ramiro, l'unico del quartiere, e cercare di carpire qualche informazione dai clienti. Sicuramente il proprietario, da dietro al bancone, avrebbe avuto più informazioni dell'ANSA a forza di sentirle ripetere mentre portava la sua figura alta, scheletrica e calva tra i tavolini per servire ettolitri di vino bianco ai clienti. 

Magari non era neanche necessario esporsi e domandare, palesando a tutti il suo interesse, che poi chissà gli altri 32 

cosa avrebbero potuto pensare. Probabilmente sarebbe bastato sedersi e ascoltare... 

Oltretutto il suddetto bar si trovava, insieme alla sua casa, inscritto in quella emblematica fascia colorata di rosso sulla cartina che aveva avuto modo di vedere nella scorribanda della notte precedente. 



Cercò l'orologio con gli occhi e constatò che l'ora era prossima al pranzo. Noncurante del caffè che aveva appena bevuto per colazione, stabilì che era il momento giusto per mimetizzarsi con la clientela del bar sorseggiando un aperitivo. 

Era sicuro di trovare il bar affollato di suoi coetanei già abbastanza alticci da diventare loquaci anche senza essere interpellati. 

Si vestì alla svelta coi soliti logori e consunti abiti e si diresse verso il bar. 

Non poteva fare a meno di pensare che gli operai lo tenessero d'occhio mentre camminava per strada anche se in effetti il cantiere era preda di un diverso tipo di frenesia. 

Due volanti della polizia e il camion dei pompieri erano infatti presenti sul posto. Guardando con aria disinvolta quasi trasalì vedendo il container che ospitava l'ufficio annerito e con gli infissi deformati o sciolti. 

Evidentemente il suo scherzetto pirotecnico della sera prima aveva sortito un effetto decisamente più intenso di quello che aveva ipotizzato. 

33 



Vide i poliziotti con un taccuino in mano che si aggiravano tra gli operai facendo domande e prendendo appunti, poi vide due pompieri che rovistavano in un mucchio di indefinibili oggetti carbonizzati cercando di indovinare cosa stavano maneggiando in una sorta di quiz televisivo di pessimo gusto. 

Un brivido percorse la schiena del signor I ma egli represse faticosamente il senso di mancamento che lo stava assalendo. Con uno sforzo degno di un attore holliwoodiano, non esternò neanche un cenno che tradisse il suo stato d'animo. 

C'era la polizia e questo non voleva dire niente di buono... 

Le parole “scasso” “effrazione” e “incendio doloso” gli vorticavano nella mente come un terribile carosello ma in uno sforzo stoico non lasciò che niente nel suo comportamento tradisse la benché minima emozione e tirò dritto fino al bar. 



Il locale, come aveva immaginato, era gremito di persone anziane, brille e ciarliere sedute ai tavolini con i nasi rossi e i bicchieri in mano. Le attività principali sembravano essere le partite a carte e le dissertazioni sulle cause del trambusto nel cantiere, per il quale ognuno aveva la sua teoria. 

Qualcuno sentenziava che doveva essersi trattato di un fulmine mentre altri facevano notare che non aveva 34 

piovuto. Venivano allora snocciolate nozioni pseudoscientifiche che tiravano in ballo improbabili fulmini globulari a ciel sereno o altre stramberie analoghe. 

Il genere di farneticazioni che il signor I avrebbe tranquillamente potuto trovare nei siti internet che visitava abitualmente. 

Qualcun altro invece sposava la versione che parlava di un corto circuito, probabilmente causato dai condizionatori. 

Anche per questa teoria i detrattori non mancavano mentre facevano animatamente notare che perché si verificasse un guasto elettrico le apparecchiature dovevano essere in funzione. Tutto il cantiere veniva alimentato da un enorme e rumoroso generatore e il baccano infernale che scatenava non poteva essere ignorato. Solo all'interruzione serotina dei lavori esso veniva spento, con grande sollievo per le orecchie degli abitanti del quartiere. Era quindi improbabile che nessuno si fosse accorto che la sera prima fosse rimasto in funzione continuando ad alimentare i condizionatori dell'ufficio. 

C'era anche chi parlava apertamente di sabotaggio, con grande disagio di I, ma si spingeva oltre dichiarando che doveva per forza essere stata una qualche ditta rivale a voler rallentare i lavori. 



In questo clima generale il tasso alcolemico giocava un ruolo fondamentale infiammando gli animi e facendo crollare le inibizioni dei presenti che suggerivano scenari 35 

sempre più assurdi. Qualcuno, nell'ilarità generale che queste tesi suscitavano, accusava improbabili potenze straniere. I russi o i cinesi erano trai colpevoli più accreditati tra i sostenitori di queste tesi. In fondo si sapeva che indiscutibilmente perseguivano scopi volti a rallentare ogni processo industriale, lavorativo ed economico dei paesi occidentali... 



Il signor I si fece largo tra tutte le parole che venivano riversate a fiumi e che parevano aver saturato l'aria fino ad arrivare al bancone. Gli sembrò quasi di aver nuotato in quel fiume in piena di parole, emozioni e vapori etilici tanto che quando raggiunse la meta, per un breve istante, si sentì stremato. 

Non era un grande bevitore e di sicuro non intendeva raggiungere lo stato generale di ebbrezza degli astanti. Si limitò quindi ad ordinare un campari soda cercando nel contempo di estorcere qualche informazione al barista. 

Sfruttando il clima da caccia alle streghe che si respirava nel locale buttò li un 

<< Che roba al cantiere\! Non hanno neanche finito di montarlo e già va a fuoco... Io dico che è un brutto segno...>>. 

Ramiro, il barista, gli lanciò uno sguardo di traverso: I non era uno suo cliente abituale e le volte che lo aveva visto varcare la soglia del suo bar le poteva contare sulle dita di una mano. 

36 

Ciononostante, dopo un attimo di esitazione, sfoderò un gran sorriso e gli rispose con un tono eccessivamente gioviale 

<< Eh si, meno male che il bonifico era già arrivato\!>> e si allontanò per servire un altro cliente con la gola secca dalle troppe chiacchiere. 



I fece finta di niente mentre assimilava quell'informazione: chi stava dietro a quei lavori aveva finanziato quel tanghero di Ramiro\! La cosa cominciava ad assumere contorni sempre più allargati e dai risvolti inquietanti. 

Lui se ne stava li a bere qualcosa che gli aveva servito uno che era stato pagato da quegli odiosi invasori. Quelli che pretendevano di fare quello che volevano nel quartiere, il SUO quartiere, praticamente l'anticamera di casa sua. 



D'un tratto non gli andava più di bere il campari, e poi era una suggestione o aveva un retrogusto particolarmente amaro? 

Con un gesto studiato di sbadataggine posticcia si voltò, fingendo di ascoltare con interesse il groviglio di pareri e teorie che tutti gli astanti enunciavano. Nel farlo, col gomito, urtò volontariamente il proprio aperitivo rovesciandolo sul bancone. 

Ramiro gli lanciò un'occhiata a metà tra il disappunto per il bancone da pulire e la speranza di venderne un altro per 37 

sostituire quello sprecato. Tuttavia I non aveva alcuna intenzione di rischiare nuovamente di farsi avvelenare e si sbrigò ad allontanarsi dal bancone. 



Intanto i discorsi degli avventori del bar erano passati dalle cause dell'incidente alle sue dirette conseguenze. 

<< Chissà adesso quanto andranno avanti... >> 

<< Prima che possano riprendere i lavori bisognerà che concludano le indagini\! >>, 

<< mah... con tutto quello che dovranno scavare secondo me ci metteranno degli anni >>... 



In quel momento I non metabolizzò appieno quello che aveva sentito, però il suo cervello lo aveva registrato. 

Inconsciamente si mise a rimuginarci sopra molto alacremente finché, finalmente risvegliato, anche il pensiero cosciente prese parte al ragionamento. 

Quello aveva parlato di scavare per anni... Cosa mai avrebbe potuto richiedere uno sforzo così ingente e prolungato? E poi come avrebbe potuto essere proficuo per il committente? Evidentemente dovevano esistere aspetti che I non aveva preso in considerazione... 



Del tutto assorto in queste elucubrazioni, senza minimamente accorgersene, girò i tacchi e uscì dal bar in silenzio senza che nessuno dei presenti si prendesse la briga anche solo di considerare la cosa, puntando a casa 38 

sua. 

## **5 **

****

****

****

****



Aveva appena girato l'angolo che la furia cieca di una bestia feroce sembrò travolgerlo accanendosi non più in alto del suo stinco. 

Non erano molto chiare le intenzioni dell'animale: sembrava in preda ad un mix di sentimenti contrastanti. 

Con i denti cercava invano di infierire sul signor I senza riuscire a perforarne i pantaloni. Nel contempo, tutto avvinghiato al polpaccio con le zampe anteriori, si era lanciato in un movimento di bacino degno di un ballerino professionista di samba a cui mancavano solo le maracas in mano. 



I dapprima pensò che un topo sbucato fuori da chissà quale fogna lo avesse aggredito e provò un moto di ribrezzo. Durò solo una frazione di secondo poi si rese conto, senza abbandonare il ribrezzo provato, che l'autore di quella violenta performance amorosa era Simba. Per un istante considerò l'idea di scagliare l'odioso cane della altrettanto odiosa vicina il più lontano possibile come un rugbista che cerca di segnare con un calcio piazzato. 

Dovette però desistere quando, qualche metro più indietro, 39 

scorse anche la padrona del cane che sicuramente avrebbe avuto qualcosa da ridire. 

La signora Laura era molto vecchia, di corporatura non troppo esile ma afflitta da diversi malanni. Quasi cieca, zoppa a causa di un'anca malridotta, mezza sorda e afflitta da una demenza senile galoppante. Il signor I non poteva fare a meno di pensare che i deficit auditivi e cognitivi fossero acuiti dalla bestiaccia idiota e istericamente rumorosa che ospitava in casa. 

Se aveva a che fare con la vicina cercava sempre di tenere a mente la sua condizione mentale quando proprio non riusciva ad evitarla ed era costretto a scambiare due parole con lei. Il suo modo di fare arrogante ed egocentrico spesso gli faceva però scordare i buoni propositi e finiva tutto in aspri litigi dei quali però la donna non serbava memoria alcuna. 

La maggior parte delle volte il fulcro delle loro accese discussioni era proprio Simba e prima di lui il suo predecessore: sembrava che Taddeo, il figlio della signora Laura, avesse selezionato una genealogia di cani particolarmente odiosi da lasciare allevare alla madre. 

Intanto lui, nelle sue sporadiche visite alla casa della vecchia, non aveva realmente idea di come lei non riuscisse ad imporre alcuna autorità sull'animale. 

La signora Laura era convinta che il problema del comportamento non fosse da attribuire alla bestia o al suo carattere. Ricercava la colpa in qualsiasi altra cosa ed era 40 

sempre il resto del mondo che sceglieva degli approcci sbagliati verso il cane. Tutte le volte che Simba litigava con qualcuno lei si affrettava a sostenere che di solito e con chiunque altro si comportasse in maniera amorevole. 

Alla lunga non si capiva più di chi parlasse dal momento che era stato odioso con chiunque lo avesse mai avvicinato. 

Il figlio, di contro, nonostante avesse ereditato - ahilui - 

buona parte dell'odioso carattere materno era più propenso a riconoscere i limiti dell'indole dell'animale e le sue responsabilità. 



I sentimenti di I verso la vicina sembravano essere condivisi da buona parte degli abitanti del quartiere. Erano tutti uniti in una sorta di stoica rassegnazione e fremente attesa: bisognava sopportarla ma ancora per poco. 

Nessuno era esente dall'aver imprecato almeno una volta quando, rincasando, aveva trovato la macchina della vecchia parcheggiata di traverso in modo da occupare due posti auto ed era stato costretto a lunghi pellegrinaggi per trovarne un altro libero. 

La sua carretta non conservava neanche una superficie non graffiata o non ammaccata e quasi tutte le automobili del circondario portavano sulla carrozzeria una firma del colore della sua. 

I spesso si chiedeva come potevano rinnovarle la patente con cadenza annuale quando bastava guardare la sua 41 

Panda verde per stracciarle il permesso di guida. 

Lei gli venne incontro e, vedendo il cane avviluppato alla gamba sorridendo esclamò 

<< Guardalo come vuole giocare\! Dai, fagli una carezza... >>. 

Il signor I era un amante delle bestie e queste generalmente ricambiavano riconoscendo la scintilla primitiva che lo animava. Certo, i suoi gusti lo portavano a prediligere tipologie di animali domestici un po' diverse, quelle che poteva allevare in casa o ancora meglio in un acquario. Segretamente si sentiva più intimo nei loro confronti delle che in quelli dei propri simili. Aveva anche provato più volte in passato ad avvicinare il cagnetto ricavandone solo ringhi e morsetti. 

Di questo la signora Laura non ricordava nulla perciò spesso lo incitava a coccolare l'animale per poi, al rifiuto di I, colpevolizzarlo per le reazioni di Simba. A suo dire sentiva di non essere benvoluto e allora diventava aggressivo. 

Il signor I borbottando qualcosa, fece finta di accarezzarlo ma in realtà lo prese per il pelo e lo strappò via dalla propria gamba. Con discrezione perché la vicina non se ne accorgesse, lo minacciò anche con un gesto della mano. 

<< Poverino\! Devi essere più gentile con lui... >> esclamò la vecchia con un tono di rimprovero << Per forza poi non diventate amici\! >>. 

I guardò Simba il quale lo ricambiò con tutto il rancore 42 

animalesco di cui poteva caricare i piccoli occhi neri e tondi senza però tentare un nuovo attacco alla sua gamba, segno che la sua minaccia aveva sortito qualche effetto. 

Sarebbe più facile diventare amico di un cobra, pensò ma non disse nulla sapendo che sarebbe finita in una nuova inutile lite. Salutò l'anziana con un borbottio e tentò di guadagnare la via di casa ma ella non aveva ancora terminato con lui. 

<< Hai visto che macello? >> gli disse facendo un cenno con la testa per indicare il cantiere. 

<< Lo dico sempre io: in questo quartiere non si può più stare tranquilli\! Io ho paura tutte le notti che qualcuno entri in casa mia... >>. 

Il signor I pensò a questa eventualità e a quanto fosse improbabile. Tra tutte le abitazioni del quartiere dubitava fortemente che qualche malintenzionato avrebbe preso di mira proprio quella che ospitava la bestiola più rumorosa del vicinato col rischio di venir scoperto ancora prima di aver commesso l'effrazione. 

<< Stia tranquilla >> rispose lui << Secondo me è stato un guasto elettrico... Black out, cali e sbalzi di tensione sono cose che succedono in estate. E poi lei ha in casa quell'antifurto in miniatura... >>. 

<< Speriamo che non vada tutto a rotoli... Mi hanno detto che mi daranno un sacco di soldi e Dio solo sa quanto ne avrei bisogno\!>>. 



43 

Il signor I ebbe un sussulto: di nuovo quel discorso dei soldi, molto simile a quello che aveva fatto Ramiro. Poi con una punta di rancore si sorprese a domandarsi in che modo una donna di quasi novant'anni con un paio di case di proprietà e altrettante pensioni potesse avere bisogno di altri soldi. Ritenne prudente tenere quella riflessione per sé e si limitò a fare un vago gesto di assenso con la testa. 

Quel doppio accenno a soldi provenienti dal cantiere però tormentava la mente del signor I: dove ci sono soldi c'è sempre del sordido e se si deve affrontare un nemico bisogna farlo a viso aperto. 

Doveva saperne di più\! 

<< Eh si, speriamo che non sia stata una cosa grave. A lei cosa hanno offerto di preciso? >> buttò li lui come se niente fosse nella speranza che la vecchia si lasciasse sfuggire qualcosa. Lei però di tutta risposta lo guardò con uno dei suoi sorrisi ambigui: non era chiaro se non avesse capito, non avesse sentito o se fosse solo un gesto di cortesia. Poi si girò e, senza congedarsi o dire alcunché, se ne andò ad importunare qualche altro malaugurato passante. Strano che tutti pensino che tu sia pazza, pensò I mentre seguiva con gli occhi il suo andamento zoppicante... 



Arrivato davanti a casa sua si accorse del furgone sull'altro lato della strada, di fronte all'abitazione di Ruben e la sua mente sospettosa iniziò subito ad elaborare molte teorie in 44 

merito. 

Queste lo accompagnarono per tutto il pomeriggio, mentre per poco non bruciava i suoi hamburger economici del discount sulla piastra sudicia. Successivamente mentre li mangiava in solitudine nella cucina incrostata di unto spesso un dito quei pensieri ancora affollavano la sua mente. Addirittura mentre guardava uno dei suoi amati film horror di pessima fattura sulla poltroncina sformata e bruciacchiata dalle sigarette non riusciva a distogliere la sua attenzione da quelle elucubrazioni. 

Qualcosa stava decisamente succedendo, qualcosa di grosso e sembrava che tutti ricoprissero un ruolo. 

Tutti tranne lui e la paranoia gli aveva instillato la certezza che, in questi casi, chi non è con te è contro di te. Alla fine accese il computer per l'ennesima notte spesa a dare credito ai più scemi del web ma l'inquietudine lo attanagliava. 





45 



## **6 **

****

****

****

****

****



La mattina era già inoltrata quando il campanello della porta del signor I suonò insistentemente. Lui era ancora addormentato, quindi tra lo svegliarsi ed andare ad aprire fece aspettare lo sconosciuto visitatore un po' più di quanto la cortesia conceda. 

Il suo stato d'animo non era dei migliori. Per l'intera notte, fino all'alba quando era crollato, aveva vagabondato di click in click per tutto l'etere telematico. Solitamente in questi modi trovava svago e sollievo, magari inseguendo qualche nuova e sempre più improbabile teoria. Stavolta però non ne aveva ricavato alcun giovamento. 

Non riusciva a concentrarsi su nulla e leggeva distaccato notizie riguardanti ufo che ingravidavano forni a microonde, mucche che mungevano umani o insetti che progettavano razzi spaziali. Tutte baggianate che di solito avrebbero attirato la sua attenzione ma quella volta non riusciva a seguire il filo di tali sconclusionate rivelazioni. 

Non poteva togliersi dalla testa quella angosciosa sensazione che lo faceva sentire come se avesse avuto un laccio che andava stringendosi attorno al collo. 

46 



Arrivò finalmente alla porta per poi aprirla con fastidio. 

Cercò di sfoderare la faccia meno cordiale ed accomodante possibile nella pia illusione che sarebbe bastata a intimorire il disturbatore mattutino. 

Purtroppo per lui le sue ansie stavano per subire una brusca accelerazione. Dall'altro lato della porta c'era infatti una vigilessa con tanto di divisa e cappello regolamentari anche se di taglia veramente molto piccola. 

Per un istante I, ancora con qualche strascico di sonno da scrollarsi di dosso, pensò che si trattasse di un bambino travestito. Forse lo volle solo credere per non dover ammettere di avere le forze dell'ordine sull'uscio di casa e la coscienza sporca. Quell'illusione comunque durò poco perché la vigilessa lo incalzò subito. 

<< Salve, il signor I? >> 

chiese con una vocetta squillante che ben si accordava al suo aspetto tanto minuto. 

Lui ancora assonnato dimenticò la propria regola aurea, mai collaborare con l'autorità, e fece un cenno assertivo col capo salvo poi pentirsene subito. La donna, ad ogni modo, non diede segno di aver notato il disappunto del suo interlocutore e proseguì. 

<< Stiamo cercando di capire cosa può essere successo al cantiere che stanno allestendo qui davanti. Sa, ci sono un sacco di soldi in ballo e il Comune si aspetta che i lavori procedano a un ritmo spedito per rientrare il prima 47 

possibile delle ingenti spese che sta sostenendo >>. 

La frase della piccola vigilessa ebbe l'effetto di un caffè doppio sulla mente del signor I: era ora perfettamente sveglio e per di più tutti i possibili campanelli di allarme si erano accesi all'unisono. Soldi, lavori misteriosi e poteri forti erano, per lui, una combinazione da “jackpot\!”. 

<< Guardi >> 

le rispose 

<< a me non piacciono le novità. Lo sanno tutti che i cambiamenti non portano mai nulla di buono. Invece mi piace il mio quartiere con l'aspetto che ha ora. Non mi va che lo stravolgano per gli affari di chicchessia o per gli introiti del Comune. Già pago le tasse... >> e qui dovette fare uno sforzo di recitazione come se fosse convinto di pagarle realmente 

<< ...non voglio che il comune lucri sulla mia pelle o sul mio quartiere quindi se lo chiede a me, chiunque sia stato, ha fatto bene a fare quello che ha fatto\! E poi ho letto che il sole in questo periodo sta rilasciando pericolose radiazioni che possono fondere gli apparecchi elettrici: secondo me è stato il sole a far saltare tutto. Che farete ora? Cercherete con i vostri aggeggi da polizia scientifica le impronte digitali del sole per incriminarlo? Io dico che sarebbe meglio se chi ha avuto tutta questa idea ci ripensasse e tornasse a occuparsi degli affari loschi che combinava prima. Questo è il mio quartiere, non lascerò che venga sventrato senza combattere con la mia forza di 48 

anziano\! >>. 

Così dicendo sbatté in faccia la porta all'incredula vigilessa che rimase in un silenzio tra il basito e l'imbarazzato. Stava provando a decidere se non fosse stato il caso di passare il suo indirizzo ai servizi sociali dato l'evidente deficit cognitivo del quale era sicuramente affetto quel vecchio pazzo. In realtà il cervello di I era semplicemente atrofizzato. Non era mai stato stimolato a sufficienza a forza di accettare per vere tutte le baggianate che sentiva dai saltimbanchi di turno. 

L'agente comunque ritenne che il vecchio che farneticava non fosse abbastanza sospetto per tenerlo ulteriormente sotto controllo, almeno per ora, e continuò il suo giro alla ricerca di informazioni utili. 



Quella visita ebbe il potere di rendere il signor I ancora più nevrotico e paranoico. Gli avevano fatto espressamente capire che lo tenevano d'occhio e che non doveva immischiarsi in quello che succedeva. Nella sua testa, se una cosa veniva difesa con tanta foga sicuramente non era qualcosa di buono. Avevano anche il supporto della polizia e lui sapeva che quelli erano sempre dalla parte del marcio. No no, doveva assolutamente vederci chiaro. 

Sentiva che una partita molto importante veniva giocata e volevano a tutti i costi tagliarlo fuori. In un moto di orgoglio infantile strinse a sé la carabina ad aria 49 

compressa. Se non mi vogliono, si disse, dovranno eliminarmi. 



Si mise alla finestra per studiare le mosse della vigilessa ma invece la sua attenzione venne catturata dal viavai che animava la casa di Ruben. Sulla strada, fuori dal suo giardino ora stazionavano ben due furgoncini. 

Sembrava che il vicino stesse rinnovando il mobilio infatti una manciata di facchini stava stipando tutta la roba che adornava la casa, compresi gli elettrodomestici, nei loro mezzi. Quando questi furono stipati fino all'orlo vi montarono sopra e si allontanarono col loro carico. Si lasciarono alle spalle mobili, cassetti, sedie e lampade, che non avevano trovato posto sui furgoni. Disordinatamente impilati in giardino attendevano di essere recuperati in un viaggio successivo. 

Al signor I non passò neanche per la mente l'idea di andare a chiedere a Ruben cosa stesse progettando: non lo aveva mai potuto sopportare. Con la sua costante voglia di deriderlo, meno aveva a che fare con lui e meglio stava. 

Per spezzare una lancia in favore del vicino bisogna ammettere che deridere I era fin troppo facile, con tutte le psicosi che collezionava. 

Ruben si divertiva da sempre a prendere in giro le persone e con il signor I era come sparare sulla croce rossa. Da quando si era trasferito li lo aveva preso di mira. Aveva un impiego nel campo della pubblica istruzione, gli piaceva raccontare senza scendere troppo nei particolari. Avrebbe 50 

altrimenti dovuto ammettere di fare il bidello in una scuola elementare. Sul lavoro era l'ultima ruota del carro e quando incontrava gente ancora più patetica di lui, invece che schierarsi dalla loro parte, preferiva sfogarsi come poteva su di loro: lo faceva sentire più arguto. 

Quando si incontrarono la prima volta Ruben capì istantaneamente di aver trovato una perla rara, un individuo talmente abbietto che omettere di denigrarlo sarebbe stato un peccato. 

Il signor I, all'epoca molto più giovane e altrettanto imprevedibile aveva voluto dimostrare che non sarebbe stato a subire docilmente le vessazioni e cercò di minacciarlo con un cavatappi. Questa mossa gli era valsa uno scappellotto da parte della madre, all'epoca viva e in forze. Lo aveva inoltre segnato a vita nei confronti di un divertitissimo Ruben che non era rimasto per nulla impressionato dal suo moto di orgoglio. 

Gli anni erano passati ma il sentimento tra loro non era cambiato e, anche ora che erano entrambi anziani, l'uno punzecchiava l'altro come fossero compagni di scuola. 



Qualcosa bolliva in pentola nel quartiere, anche Ruben di sicuro ne era coinvolto. 

I poteva sentire una grande aria di cambiamento che gli soffiava tutto intorno e non gli piaceva per niente. 





51 



## **7 **

****





L'occasione di scoprire qualcosa dei misteriosi piani del vicino si presentò il giorno dopo nella bottega etnica alimentare dell'isolato. 

Valmir, il commesso e proprietario dell'attività sembrava stranamente di buon umore mentre applicava etichette con prezzi ribassati sulla merce esposta. 

<< Tutto in offerta\! >> 

sottolineò con lo stuzzicadenti che ondeggiava dall'angolo della bocca 

<< Il mese prossimo si torna in Macedonia >>. 

A sentire quelle parole il signor I in un primo momento pensò all'insalata di frutta: l'acume non era mai stato un suo punto di forza... 

<< Tutto il paese vedrà il piccolo Valmir che torna per fare la vita da signore\! Bruceranno d'invidia ahahah... >> disse nel suo italiano con forte accento est europeo. 

A sorpresa l'odiato Ruben spuntò da dietro la corsia dello scatolame che esponeva merce ambigua proveniente da diversi paesi alcuni dei quali con tradizioni alimentari marcatamente differenti da quelle locali. 

Si avvicinò e si inserì nel monologo del bottegaio 52 

spingendosi gli occhiali più su sul naso, come se lo aiutassero a concentrarsi meglio. 

<< Ah, quindi hanno pagato anche te? Questa storia è proprio la manna dal cielo\! Io con il mio assegno mi comprerò una casetta in campagna. Non vedo l'ora di trasferirmi in mezzo a bestie meno puzzolenti >> e con la testa fece un cenno per indicare il signor I. 

<< Sei sicuro che a quelle bestie vada bene? >> rispose lui con un moto di stizzito orgoglio. Ruben però non lo sentì neanche, preso com'era a discutere di risarcimenti e assegni con Valmir. 

<< Mi piacerebbe proprio sapere chi dovrei ringraziare per avermi liberato della tua fastidiosa presenza... >> insistette I cercando di inserirsi a sua volta nella discussione. 

Sia Ruben che Valmir lo guardarono con un misto di divertimento e compassione, come si guarda un bimbo che cerca di comprendere una cosa da adulti senza avere i mezzi per farlo. 

Poi Ruben sogghignando rispose 

<< Ma quelli là ovviamente\! >> e nel parlare indicava il cantiere 

<< Pare che per scavare qui siano disposti a scucire un sacco di grana... >>. 

<< Si vede che il Comune ha fiutato l'affare sennò il progetto mica partiva >> 

aggiunse il macedone 

53 

<< Con la cifra che mi hanno dato mi compro due supermercati quando torno a casa\! Era da un po' che aspettavo un'occasione così: è come fare tredici alla schedina... >>. 

Il signor I rimase in silenzio mentre cercava di assimilare quelle informazioni. Ruben lo incalzò 

<< E della tua casa non gli importa niente? Non fare il furbetto, avranno offerto una bella cifra anche a te per lasciargliela buttare giù... >>. 

<< La mia casa non si tocca\! >> sbottò I 

<< Devono aver capito che sono un osso duro e avranno lasciato perdere. Se voi siete tutti così ansiosi di andare via vuol dire che per me da ora in poi le cose andranno sicuramente meglio, meno idioti in giro per il quartiere\! >>. 

<< Quale quartiere? >> 

ribatté Ruben sorridendo 

<< Qui tra un po' non ci sarà più nessun quartiere, sveglia\! >>. 

<< Staremo a vedere\! >> 

tagliò corto il signor I, poi prese le vettovaglie che doveva acquistare, pagò e se ne andò sbattendo la porta. 

Nella sua testa intanto si sfogava col vicino, come se fosse colpa sua mentre in realtà era adirato perché sembrava essere l'unico tra tutti gli abitanti del quartiere a non essere stato informato di quanto stava accadendo. 

54 



Già da lontano scorse la strana coppia di visitatori che lo attendeva sulla porta di casa. In piedi sullo zerbino c'era infatti una donna elegante in un tailleur gessato e tacchi bassi con una valigetta di pelle. Il viso affilato, i capelli fin troppo vaporosi e l'abbigliamento austero le davano un'aria niente affatto cordiale. Era accompagnata da un uomo in pantaloni da lavoro, gilet giallo fluorescente e caschetto da cantiere. Questo teneva dei fogli, probabilmente progetti, arrotolati sotto braccio. 

I gli si accostò con un misto di emozioni. Da una parte sentiva che, finalmente, sarebbe stato coinvolto nell'affare che stava arricchendo tutti quanti ma dall'altro non intendeva sicuramente lasciargli demolire casa sua. Per andare dove, poi? Aveva vissuto li tutta la vita, quelle mura serbavano ogni suo più intimo segreto, avevano assistito a ogni suo sordido passatempo. Era più di una semplice casa: era l'utero dal quale non avrebbe mai voluto separarsi perché avrebbe significato lasciare la sua comfort zone. Neanche dopo i sessant'anni passati si sentiva pronto, e probabilmente non lo sarebbe stato mai. 



<< Salve signor I >> 

fece la donna 

<< veniamo da lei per conto del comune. Abbiamo avuto qualche difficoltà a rintracciarla, al catasto la casa è ancora registrata a nome di sua madre che però risulta 55 

defunta... Stiamo offrendo ricchi risarcimenti agli abitanti per rilevare molte delle proprietà del quartiere. Siamo venuti a mostrarle i progetti... >> e nel dire così il suo accompagnatore impugnò i fogli che aveva sotto il braccio e cominciò a srotolarli 

<< ...e siamo sicuri che troveremo un proficuo accordo. 

Proficuo per lei, s'intende>>. 

I aveva già sentito abbastanza: il comune voleva casa sua a tutti i costi. Per scavare, stando a quello che gli avevano detto i vicini. Probabilmente viveva da sempre su una qualche miniera d'oro e non lo aveva mai saputo. 

Una sorta di rabbia atavica lo infiammò. Aveva campato ai margini della società per più di sessant'anni e quando si scopriva che aveva avuto una fortuna sotto al sedere per tutto questo tempo ecco che saltavano fuori i colletti bianchi a portargliela via. 

Eh no\! 

Se qualcuno avesse dovuto sfruttare qualsiasi cosa quelli volessero sarebbe dovuto essere lui, lui e nessun altro\! 

Non lasciò neanche il tempo ai visitatori di dispiegare i progetti aggredendoli con foga 

<< A me non interessa niente dei vostri affari\! La mia casa non è in vendita. Io me ne andrò da qui solo da morto e, se sarà proprio necessario, portando qualcuno con me\! >> sbraitando aveva già estratto il cavatappi dalla tasca e lo brandiva come un tirapugni. 

I visitatori sgranarono gli occhi. Lungi dall'essere 56 

spaventati dalla minacce, temevano piuttosto che quel signore attempato potesse agitarsi tanto da avere un mancamento nella torrida afa estiva. 

<< Ma ragioni >> 

disse la donna 

<< questo è il progresso e non si fermerà per lei... Pensi ai soldi che potrebbe ricavarne, calcoli come cambierebbe la sua vita... >>. 



I non ci ragionò neppure: l'unica vita che conosceva era quella e ci aveva messo più di sessant'anni per riuscire a gestirla, non avrebbe cambiato ora per trovarsi in una nuova situazione che avrebbe dovuto ricominciare a comprendere da zero. 



<< Non me ne frega niente del progresso, dei soldi e di una nuova vita. A me piace questa. Ora fuori dai piedi prima che inizi a diventare scortese >> rispose lui come se fino allora fosse stato cordiale. 

I visitatori rimasero allibiti: nessun altro nel quartiere aveva opposto una così ferrea resistenza. Qualcuno si era dimostrato un po' ostico ma alla fine le cifre offerte in risarcimento avevano appianato tutte le divergenze. Si sa che quasi sempre tutto sta a ungere bene le ruote. Ma stavolta non sembrava funzionare, quel vecchio era ottusamente testardo. 

<< Va bene signor I, se questo è quello che vuole. 

57 

Verificheremo se sussistono le condizioni per un esproprio. Il progresso non si fermerà, la sua casa verrà demolita e lei si troverà con un pugno di mosche. Allora forse si renderà conto che non ci si può opporre al cambiamento. >> 



Queste minacce rinsaldarono ancora di più la sua posizione: era tutta la vita che si opponeva al cambiamento. 

Non era mai andato via dalla casa materna, usava ancora gli stessi logori vestiti che la genitrice gli aveva comprato decenni prima e non era intenzionato a uscire dall'immaturità che avrebbe dovuto abbandonare da cinquant'anni. Che si facessero sotto anche loro\! 

<< Lo vedremo\! >> 

sbraitò lui beffardo ed entrò in casa sprangando a doppia mandata la porta dietro di se. 





****

****

****

****

****

****

****

58 

****

## **8 **

****

****

****

****



I fatti di quel giorni lasciarono il signor I più turbato di quanto fosse disposto ad ammettere. 

A cena mangiò distrattamente un pezzo di pane sordo mentre continuava a pensare a Valmir, Ruben, la signora Laura, la vigilessa e i messi comunali. I loro volti gli turbinavano in testa come un vorticoso carosello lasciandolo confuso e perplesso. 

Non riusciva bene a schiarirsi le idee sul da farsi o sulla situazione che stava vivendo. 



Pensava anche a sua madre e questo era decisamente insolito per lui: quando il ricordo di lei si affacciava alla sua mente generalmente cercava di scacciarlo con altri pensieri inconsistenti. Invece stavolta non ci riusciva. 

Continuava ad affiorargli nella memoria il viso accigliato della donna in una delle migliaia di liti che avevano avuto. 

Il loro rapporto era stato tutt'altro che “normale”, avevano collezionato una serie infinita di diverbi più o meno accesi perché nessuno dei due era disposto a fare il seppur minimo passo per andare incontro alle posizioni dell'altro. 



59 

La madre era una donna piccola, sia di statura fisica che intellettuale, sovrappeso, zoppa e con un'inclinazione all'alcolismo. La mascella dal morso inverso e leggermente storta dava al suo viso un aspetto da bulldog inglese e il carattere, in una associazione lombrosiana, era scontroso e animalesco. 

Lavorava in un'impresa di pulizie ed era spesso fuori casa, lasciando al signor I la libertà di accogliere in camera sua alcuni amici. 

Quando però non era a lavoro passava il tempo bevendo vino e ascoltando vecchi classici musicali con la radio sintonizzata su una frequenza da attempati nostalgici. 

Appena il livello alcolico era abbastanza alto e la radio per puro caso trasmetteva le canzoni giuste la donna cominciava a dare di matto. 

Urlava contro il figlio che, a suo dire, la maltrattava anche se fisicamente, pur nella sua statura minuta, era tranquillamente in grado di sopraffarlo e lo aveva spesso dimostrato. La porta della camera del signor I recava ancora i segni dei tentativi di lei di sfondarla quando lui, incalzato dalla madre ubriaca e in un raptus di violenza, per trovare la salvezza vi si barricava dietro. 

Certo la donna aveva comunque le sue buone ragioni per nutrire del malessere verso il figlio: questi sembrava non avere alcuna ambizione di vivere appieno la sua indipendenza. 

Già da ragazzo le sue abitudini erano le stesse che lo 60 

caratterizzavano da vecchio e la madre non riusciva ad accettare l'indolenza che il figlio aveva orgogliosamente adottato come stile di vita. 



I pochi amici del signor I ridevano del disagio domestico nel quale i due vivevano. C'era stato un periodo in cui lo visitavano quotidianamente e spesso assistevano alle loro interazioni. A volte chiamavano la stazione radio che ascoltava la donna per richiedere una delle canzoni che sapevano avrebbe scatenato la furia di lei per poi scompisciarsi quando il loro piano aveva successo e la poveretta si infuriava. Era nata come una tradizione della vigilia di Natale, quando la donna non lavorava e cominciava a bere dalla mattina. Con quel ritmo già nel primo pomeriggio aveva raggiunto il livello etilico che di solito toccava a sera inoltrata e diventava terreno fertile per la goliardica malignità dei suoi amici. 



Il signor I, angustiato dal ricordo della madre, quella sera non rispose agli inviti che come di consueto il computer gli lanciava. Preferì invece coricarsi presto. 

Sperava in un sonno ristoratore, doveva essere presente e in forze per affrontare quello che stava accadendo. 



Purtroppo Morfeo aveva altri progetti. 

Per tutta la notte angosciosi incubi tormentarono il suo riposo spezzettandolo e intervallandolo con molti risvegli. 

61 

Sognò la polizia che lo portava via in catene mente i bulldozer aspettavano sul marciapiede di ridurre la casa a un cumulo di macerie. 

Poi sognò se stesso e Ruben che scavavano in una miniera finché questa non gli crollava in testa intrappolandoli nel buio soffocante del ventre terrestre. 

Poi il sindaco seduto a tavola con della gente assolutamente non rassicurante nell'atto di spartirsi montagne di quattrini dalla provenienza certamente illecita, a giudicare dai volti e dai sorrisi maligni che sfoggiavano. 

E ancora la vigilessa avvinghiata al messo comunale che si fondevano in una creatura mostruosa e lui non riusciva a sparargli con la carabina inceppata... 

La mattina lo sorprese nel suo letto sudato e tremante, più confuso e agitato della sera prima. 



Quando si sentiva particolarmente di cattivo umore il signor I cercava sollievo nel negozio di caccia e pesca che per lui rappresentava un angolo di paradiso. Da li proveniva la sua carabina e tutto il suo variegato e vastissimo arsenale da pescatore. Come molti negozi di quel genere anche li si potevano acquistare piccoli animaletti come tartarughine d'acqua che inevitabilmente qualcuno avrebbe acquistato e, dopo un periodo più o meno lungo, abbandonato in qualche fontana o al parchetto. 

62 

Al signor I piacevano molto quelle bestioline. Spesso le invidiava: loro non dovevano pensare a nulla, avevano qualcuno che le nutriva e non dovevano preoccuparsi della loro casa. 

Un osservatore imparziale avrebbe constatato che, in effetti, l'esistenza di I non era poi così diversa: la madre lo aveva nutrito finché era stata in vita e anche adesso, da morta, stava comunque provvedendo a ogni sua necessità tramite la piccola eredità che comprendeva anche la casa in cui alloggiava. 



Tutte le bestie che lui aveva allevato e infine lasciato morire o fuggire provenivano da quel negozio ma non stavano tra quelle esposte giacché la vendita delle stesse non era legalmente consentita. Grazie a una certa affinità elettiva tra lui e il gestore del negozio sussisteva un rapporto di reciproca fiducia che gli garantiva un trattamento speciale e l'accesso a merce non del tutto regolamentare. 



Il proprietario del caccia e pesca si chiamava Furio, 

“nomen omen” avrebbero detto i romani. Un omuncolo gobbo, i capelli lunghi e grigi e il portamento di un sorcio di fogna, con le mani che si tenevano l'una con l'altra all'altezza del petto sfregandosi in continuazione. Egli condivideva col signor I la passione per i complotti e le dietrologie elevando quella mania a un livello 63 

completamente nuovo. Aveva infatti trasformato il seminterrato del negozio in una sorta di bunker per resistere a una generica apocalisse. Questa si sarebbe potuta presentare con spoglie infinitamente varie e modalità completamente diverse tra loro. Quindi, assodato che non esistesse un modo valido di approntare un rifugio universalmente efficiente era chiaro che la fiducia che Furio vi riponeva era frutto di una mente ristretta. Lo stesso tipo di mente che avrebbe costruito un bunker, fra l'altro... 



Non appena I varcò la porta del negozio il proprietario gli piantò gli occhi addosso. Continuò a fissarlo con insistenza come a volergli comunicare qualcosa di fondamentale finché non lo ebbe raggiunto al bancone. 

<< Dì un po', hai fatto qualche sciocchezza? >>. 

I dissimulò con maestria fingendo di cadere dalle nuvole 

<< Che sciocchezza dovrei aver fatto? >>. 

<< Gli sbirri sono venuti da me\! >> rispose Furio 

<< Volevano informazioni. Pare che nell'ufficio del cantiere, quello che è bruciato, abbiano trovato resti di esplosivo da cava nella porta del lettore CD di un computer. Qualcuno deve avergli detto che io vendo quella roba... Ma io lo dò solo a un numero ristrettissimo di clienti, te e pochi altri, perché ufficialmente non potrei trattare quegli articoli, oltretutto etichettandolo come 64 

“petardi” >>. 

I continuò la recita e negò categoricamente ogni suo coinvolgimento. 

<< Ma per chi mi hai preso? >> rispose con una finta indignazione che suonava falsa come una banconota da tre euro 

<< Non sono mica così scemo da tirarmi addosso l'attenzione delle guardie\! >>. 



Furio gli lanciò uno sguardo obliquo come a soppesare se effettivamente potesse essere tanto stupido e la valutazione non fosse così immediata ma richiedesse un certo ragionamento. 

Alla fine parve prendere per buona la versione del signor I e si dimostrò più malleabile e amichevole di quanto era stato fino ad allora. 

<< Quei maledetti... Pensano di venire qui a fare i loro comodi, si permettono anche di infilarmi il naso tra le chiappe per farsi i fatti miei e non solo dovrei lasciarli fare ma pure collaborare\! Gli è andata bene che oggi sono di buon umore... >> 

disse il negoziante per mascherare la stessa inettitudine e codardia che animavano I. Quelli come loro erano capaci di smuovere mari e monti a parole ma assai meno efficaci alla prova dei fatti. A parte una certa resistenza di facciata non sarebbero stati in grado di sostenere alcuna altra forma di disobbedienza all'autorità. 

65 

<< Non me ne parlare, sono venuti anche da me. Prima la vigilessa e poi anche due tizi del comune. Volevano convincermi a vendergli la casa. Dicono che vogliono scavare, che ci hanno investito un sacco di soldi... >>. 

Mentre I parlava l'altro lo guardava con una smorfia incredula. 

<< Vendere? A loro? Spero che tu gli abbia risposto per le rime... Queste cose puzzano più del sedere di un vecchio incontinente\! >> gli rispose. 

<< Ci puoi scommettere >> 

ribatté prontamente I per il quale le proprietà erano sacre e senza di esse avrebbe faticato a identificarsi 

<< Se c'è qualcuno che scaverà quello sarò io... >>. 

<< Quelle serpi\! A me non si sono neanche azzardati a proporre niente del genere, sicuramente sanno cosa c'è di sotto... >>. 

Dicendo così Furio indicava col pollice un punto dietro le sue spalle. Il signor I non aveva neanche bisogno di guardare per sapere che stava parlando della botola di accesso al bunker che aveva costruito. Dentro, a sentire Furio, aveva stipato una specie di arsenale parzialmente autocostruito seguendo misteriose indicazioni scovate in remoti angoli del web. 

Il negoziante non era un chimico quindi era più che probabile che qualsiasi armamento avesse preparato nella migliore delle ipotesi non avrebbe funzionato e nella peggiore si sarebbe dimostrato un kit da kamikaze. 

66 

I però nutriva una grande ammirazione per quel survivalista da due soldi. Anche lui aveva cercato di costruire ordigni ma non con intenti difensivi quanto goliardici. Una volta aveva forzato la porta di un casotto di caccia e aveva ivi sottratto una scatola intera di cartucce da fucile per poi aprirle ed estrarre la polvere da sparo. 

L'aveva successivamente stipata all'interno di una rivista arrotolata a guisa di candelotto e sigillata con del nastro isolante. Sperava in quel modo di aver prodotto una specie di dinamite casalinga che però non produsse l'effetto che si aspettava eruttando, una volta accesa, in una fontana pirotecnica, oltretutto di scarsa intensità. 

Ne aveva anche parlato con Furio il quale lo aveva guardato con un pizzico di pena mentre ascoltava il suo ennesimo fallimento. Un'altra volta si era convinto di poter allestire una piccola bomba chimica con dell'ammoniaca e dio solo sa che altro ma ottenne solo una bottiglia di plastica leggermente deformata dai vapori che si erano sprigionati all'interno. 

Questi progetti inutili erano il pane quotidiano del signor I che pareva cercare disperatamente mezzi per ingannare il proprio tempo. Passava giornate intere svuotando molte scatole di fiammiferi per poi, uno per uno, grattarne via la capocchia. Il suo scopo era produrre un succedaneo di polvere pirica. Intendeva poi combinarla con del presunto salnitro che sosteneva aver trovato fra le piastrelle del bagno di casa ma che probabilmente era solo sudiciume 67 

accumulato. 

A volte estendeva queste attività applicandole in campi che non prevedevano la costruzione di armamenti rudimentali. Aveva sprecato mesi come un novello alchimista impegnato a cercare di estrarre oro dai componenti di un vecchio PC nella granitica certezza di poterne ricavare una quantità sufficiente ad arricchirlo. 

La sua vita era sempre stata povera di stimoli e lui si perdeva in progetti sconclusionati per riempirla, come studiare il giapponese vedendo cartoni animati nipponici in lingua originale. 



Furio aveva imparato a conoscerlo e a non giudicarlo, un po' perché non si poteva permettere di perdere l'unica persona che lo stimava tanto e un po' perché anche lui non si trovava proprio in una posizione intellettuale e morale tale da poter effettivamente giudicare qualcuno. 

Bonariamente seguiva le sue peripezie come il maestro segue i maldestri tentativi dell'allievo e sopportava le sue richieste di spiegazioni con la superbia di chi si sente infinitamente più acuto. Era però evidente a tutti gli altri che nessuno dei due fosse particolarmente sveglio. 



<< Sono venuti quelli del “bugiardino”. >> così Furio, e per la verità anche molta altra gente, chiamava il quotidiano locale 

<< Mi volevano intervistare... Te lo immagini?\!?\! Li ho 68 

cacciati via subito\! Gli ho detto che non voglio collaborare con degli spacciatori di falsità. >>. 



Se possibile era ancora più paranoico di I nei confronti dei mass media. Era arrivato a strappare il cavo dell'antenna TV perché aveva sentito dire che il segnale amplificato dal decoder del digitale terrestre veniva captato dalle otturazioni dentali e poteva annullare la volontà mentale. 

<< Begli schiavi del potere quelli\! >> I gli dava man forte 

<< Chissà cosa si stanno inventando per vendere questa storia alla gente... >> 

<< Balle senz'altro\! Ma noi dobbiamo rimanere vigili... La salvezza del quartiere potrebbe dipendere da noi\! >> Dicendo così Furio guardava l'altro dritto negli occhi con un'aria tra lo spiritato e il solenne. 

I si sentì rivestito di una certa autorità da paladino e, senza dire una parola, ricambiò lo sguardo intenso dell'amico. 

Per lui questo significava che la sua non era una causa folle, che qualcuno, condividendo i suoi timori, dava concretezza e giustificava la sua battaglia. Tutto questo gli gonfiava con orgoglio l'autostima. Chiunque altro avrebbe tratto conclusioni molto differenti vedendo quei due candidati alla sociopatia inseguire tesi di tale inconsistenza. D'altronde si sa, se ciascuno si vedesse con gli occhi del prossimo probabilmente il mondo andrebbe 69 

meno a rotoli. 



Il signor I uscì dal negozio tronfio per l'investitura che, pur velatamente e indirettamente, si era sentito tributare e voleva a tutti i costi dimostrare che ne sarebbe stato degno. 





70 



## **9 **

****

****

****

****



Il caldo soffocante di quei giorni toglieva a I la poca lucidità che la natura si era dimostrata tanto avara nell'elargirgli. 

Faticava a trovare la voglia per uscire dal circolo vizioso che lo inchiodava in casa tra frigorifero, letto e computer. 

Neanche la consapevolezza che il cantiere, come un mostro nel suo antro, stava elaborando un piano malefico di chissà quale entità bastava a scuoterlo da quel sudato torpore. 



Grazie a un istinto di autoconservazione innato e per la verità abbastanza inspiegabile passava le sue giornate lontano dal sole e beveva ingenti quantità di acqua. Era sconnesso dal mondo, quindi non sapeva che involontariamente stava seguendo i consigli che gli esperti distribuivano da tutti i giornali e i TG altrimenti probabilmente avrebbe fatto l'esatto opposto. A quei 

“professoroni”, come li definiva, non credeva affatto: chissà cosa sarebbero stati pronti a dire pur di apparire in TV... O, ancora peggio, quanto venivano pagati per dire certe cose. 

71 



I suoi ritmi erano stati stravolti: durante il giorno le temperature estreme rendevano il sonno mattutino impossibile. La notte poi, sebbene la temperatura scendesse solo impercettibilmente, la stanchezza accumulata non gli permetteva di restare sveglio davanti allo schermo del PC. 

Quando il sole tramontava e l'aria non era più così rovente aveva preso l'abitudine di uscire in giardino a fumare una sigaretta. L'esterno di casa sua era trascurato ed arido. In quel periodo torrido e siccitoso sarebbe stato necessario un impegno costante per dargli un aspetto dignitosamente decente ma I non si prodigava neanche per il suo di aspetto, figuriamoci per quello del giardino... 

Il risvolto positivo era che, senza erba tra la quale nascondersi, non c'erano grilli e insetti vari ad annoiarlo. 

Anche le zanzare che nel resto del quartiere si muovevano a squadroni sembravano evitare casa sua. Forse era a causa del suo sangue impoverito di nutrienti e poco appetibile ai parassiti o, come qualcuno avrebbe malignamente detto, per via della puzza che quel luogo emanava. 



Quella sera si stava godendo il suo rendez-vous con madama nicotina e intanto scrutava nell'oscurità del cantiere deserto perché la gente non pensasse che non stava montando la guardia. Era quindi assorto nel mostrare 72 

l'aspetto più vigile possibile. 

A un tratto il silenzio fu lacerato dai latrati isterici di Simba provenienti dal giardino contiguo. Il signor I alzò gli occhi al cielo maledicendo la bestia insieme a tutta la sua razza. 



Quella sera sembrava ben più agitato del solito: una furia animalesca relegata in una spanna di cane dalla testa ridicolmente pelosa. Aveva la schiuma alla bocca mentre, in piedi sulle zampe posteriori, batteva insistentemente sullo steccato che divideva casa di I da quella della vicina. 

Evidentemente la bestia aveva già eseguito diversi sopralluoghi per individuare le tavole non perfettamente inchiodate. Era infatti proprio contro una di quelle più ballerine che si stava accanendo. Il signor I guardava distrattamente l'asse sobbalzare sotto le spinte sincopate di quella furia canina, senza alcuna intenzione di intervenire. 

Stava aspettando che l'animale finalmente sfondasse il divisorio e, probabilmente, si avventasse contro di lui per avere la tanto agognata occasione di potersi legittimamente vendicare sul cane e, indirettamente, sulla padrona. 



Il momento fatidico non tardò ad arrivare. L'asse si schiodò del tutto cadendo a terra e Simba sconfinò furente nel giardino adiacente al suo. 

Guardando quel maledetto peloso avvicinarsi I già 73 

pregustava il momento in cui lo avrebbe preso a calci. 

Non gli dispiaceva neanche non avere la carabina ad aria compressa a portata di mano perché il contatto fisico del piede contro il suo mini nemico sarebbe stato impagabile e lo avrebbe ricordato per anni come una delle poche vere gioie della vita. 



La sua legittima aspirazione era però destinata a non potersi compiere. L'animale gli sfrecciò di fianco per accanirsi su una piccola massa oscura seminascosta dietro a un mucchietto di detriti, rimasugli di qualche progetto incompiuto o compiuto male del signor I. 

Lui seguiva lo svolgersi della scena con un po' di delusione: già si figurava lo scontro con il suo nemico e la gioia che avrebbe provato nel percuoterlo. 

Il cane si fermò un istante, il piccolo corpo scosso d un tremito nervoso, per annusare l'aria. Il labbro superiore era arricciato per mostrare i minuscoli denti in un gesto di fremente attesa. Poi ringhiando si avventò contro il suo bersaglio con furia frenetica e vorticosa. 



I seguiva la scena con attenzione crescente, soprattutto alimentata dai guaiti di Simba che ora non sembrava più rabbioso quanto piuttosto disperato. Mosso più dalla curiosità che da altruismo si avvicinò per vedere meglio cosa stava succedendo. 

Dietro due mezzi traversini che aveva provato a 74 

trasformare in un porta canna da pesca stava quello che a prima vista gli parve un mostro, una sorta di drago in miniatura tutto mascelle e spuntoni che stava facendo scempio di Simba. Il signor I estrasse l'accendino dalla tasca e tenendolo davanti a sé cercò con la piccola fiamma di rischiarare la scena. 



Illuminata da quel misero bagliore la scena si rivelò in tutta la sua cruda brutalità. Non si trattava di un drago ma della sua tartaruga latitante, anche se dovette fare uno sforzo per riconoscerla visto lo sviluppo esponenziale che aveva attraversato. Per difendersi dal cagnetto lo aveva azzannato alla gola dimostrando la sua indole aggressiva e indomita. Il sangue le colava sul becco affilato e quel sapore contribuiva ad aumentarne la frenesia omicida. 

I sapeva che le mascelle del rettile non lasciavano scampo: le aveva testate lui stesso con matite, pezzi di lego, ossa e addirittura piccole viti quindi era conscio delle risicatissime possibilità che sussistevano di fargli mollare la presa. Oltretutto non aveva alcuna intenzione di mettere le mani tra le fauci della tartaruga e la testa mordace di Simba. Questi infatti, seppur stesse soccombendo, dimostrava una disperata tenacia e alternava guaiti a ringhi mentre cercava inutilmente di mordere il suo assalitore. 



Con un ragionamento un po' forzato il signor I tacitò la propria coscienza. Si disse che non avrebbe dovuto 75 

opporsi mentre la natura stava semplicemente seguendo il suo corso, nonostante essa fosse stata abbastanza lungimirante da non prevedere che un chihuahua e un dinosauro che rifiutava di estinguersi condividessero lo stesso habitat. 

In realtà il corso degli eventi fu talmente rapido che, anche volendo, I non avrebbe potuto intervenire in alcun modo per salvare la vita del cane: in men che non si dica la testa di Simba giaceva poco distante dal corpo ora immobile, penzolante dalla bocca semichiusa della brutale tartaruga. 



Lui osservò la scena con una malcelata gioia nel cuore: finalmente non avrebbe più sentito i versi molesti di quell'antipatico animale. Oltretutto si sentiva orgoglioso per aver fornito all'universo stesso un'occasione tanto ghiotta per ristabilire le proprie gerarchie. 



Il suo gongolamento autocelebrativo venne bruscamente interrotto da un grido di angoscioso terrore. Voltandosi vide la vicina affacciatasi sul suo giardino che osservava inorridita la scena. 

<< MOSTRO\!\!\! COSA HAI FATTO AL MIO 

PICCINO?\!?\!? >> gridava la vecchia con le lacrime che le solcavano il volto rugoso. << Così impara quella bestia... >> 

rispose I senza considerare che il cane non avrebbe potuto imparare nessuna nuova lezione nel suo stato attuale 76 

<< ...avrebbe dovuto insegnargli che fuori da casa sua non poteva permettersi di spadroneggiare come fosse il ras del quartiere\! >>. 

Lei era fuori di sé, lo shock sembrava aver squarciato il velo di demenza che solitamente avvolgeva la sua coscienza. 

<< SIETE DELLE BESTIE\!\! TUTTI E DUE 

DOVRESTE STARE DIETRO ALLE SBARRE\!\! 

ASPETTA SOLO CHE RACCONTI QUESTA 

TRAGEDIA A MIO FIGLIO E ALLA POLIZIA\!\! VE LA FARANNO PAGARE CARA\!\! >> 

urlò lei in preda a un attacco isterico 

<< IL MIO PICCOLO NON FACEVA MALE A NESSUNO E VOI INVECE... VOI AVETE... >>. 

La frase le morì in gola e lei con gli occhi sgranati in un'espressione di sbigottimento misto a orrore si portò la mano al petto stringendosi la maglietta nel pugno, poi fece qualche passo barcollante e si afflosciò come un sacco vuoto. Il cuore non aveva retto al forte shock e aveva terminato quello che l'orologio biologico della donna sembrava avesse deciso di prolungare per il patimento di chiunque le stesse accanto. 



Di colpo il quartiere sembrava un posto incredibilmente migliore. I era basito: le forze cosmiche quella sera soffiavano forte direttamente nelle sue vele e lui solcava i mari della vita come un capitano coraggioso e fortunato 77 

che ha imbrigliato una tempesta e ne sfrutta l'intensità invece che venirne travolto. 

Il silenzio della notte era nuovamente calato sull'abitato, nessuno dei vicini sembrava aver assistito alla scena. 

L'unico che avrebbe potuto avere una visuale completa, poi, era Ruben ma casa sua era vuota e silente. 

Probabilmente la camera da letto era stata già caricata su qualche furgoncino e mandata chissà dove. Ruben non era proprio il tipo che avrebbe potuto passare una notte dormendo in terra quindi, concluse, aveva di certo ripiegato in qualche albergo per pernottare. 



Nessun testimone dunque, I sentì un brivido scorrergli lungo la schiena. 

Nonostante lo scampato pericolo nell'immediato, la sua consueta paranoia lo fece riflettere sulla necessità di occultare il cadavere di Simba. Sarebbe stato saggio non insospettire nessuno riguardo la causa scatenante l'attacco di cuore della vecchia. 



Si avvicinò quindi alla tartaruga ma quella non sembrava affatto della sua stessa idea e non aveva alcuna intenzione di separarsi dalla sua preda. Tanto se la mangerà, pensò ricordando la voracità della bestia che quando era ancora la metà della dimensione attuale si sbranava certi sorci che sarebbero stati a loro agio nel diffondere la peste del 1300. 

Entro venti minuti non sarebbe rimasto neanche un ciuffo 78 

di peli e lui sarebbe stato al sicuro da ogni sospetto. 



La testa che giaceva un metro più in la, però, sembrava non interessare il vorace predatore. I pensò di porre rimedio al potenziale pericolo di venir scoperto calciandola direttamente nel piccolo tombino perennemente aperto sul marciapiede sull'altro lato della strada. 

Come se stesse giocando una macabra partita di calcio avanzò con la testa al piede e aprì il cancelletto del giardino e lanciò una veloce ma accurata occhiata tutto intorno. Avendo constatato che la strada era deserta spedì con una pedata la testolina nell'apertura circolare che dava direttamente sulle fogne con una precisione degna di un giocatore di golf professionista. 



Sollevato e soddisfatto si girò per tornare a casa e fu allora che notò le nuvole nere che andavano accumulandosi in cielo a coprire la vista del firmamento borbottando rumorosamente. 

Improvvisamente parve che qualcuno avesse schiacciato un qualche misterioso interruttore perché in men che non si dica cominciarono a cadere le prime gocce e l'aria si fece subito più fresca. Forse anche il cielo celebrava la doppietta di successi che il signor I aveva ottenuto... 



Quella notte dormì come un angioletto pensando che il 79 

creato lo volesse ringraziare per aver favorito il processo della catena alimentare. 





80 



## **10 **

****

****

****

****

****

Piovve tutta la notte. ** **

Le cateratte del cielo si erano spalancate come se avessero aspettato il sacrificio di Simba. Come se la tartaruga fosse una specie di messo divino, traghettatore dell'anima canina verso qualche divinità che aveva gradito il presente e aveva inviato l'agognata pioggia in segno di riconoscenza. 

Smise solo a mattino inoltrato lasciando dietro di sé rami spezzati, foglie ovunque, pozzanghere grandi come piscinette gonfiabili e una piacevole arietta frizzante. 



Già nelle prime ore del giorno il postino, mentre malediceva la pioggia e il proprio lavoro, aveva notato il corpo della vecchia. 

Se ne stava accasciata nell'ammasso di fango in cui si era trasformato il giardino, immobile come immersa in un sonno profondo. Il portalettere aveva aperto il cancellino e provato a destare l'anziana donna ma rigirandola aveva notato gli occhi spalancati e la bocca schiusa in un urlo silenzioso. Era quindi giunto alla conclusione che da quel sonno non esisteva risveglio e aveva avvisato il pronto 81 

intervento. 



Quando I si alzò il sole aveva ormai scacciato tutte le nubi residue e il corpo era già stato rimosso. L'età avanzata della donna e l'assenza di ferite o segni evidenti sul suo corpo lasciavano intendere che poteva essersi trattato di cause naturali. La mano che ancora stringeva la maglietta sul petto all'altezza del cuore, poi, confermava che probabilmente la cause del decesso andasse ricercata in una disfunzione dello stesso. 

La polizia aveva fatto una comparsata sul posto. Due agenti che parevano un insulto alla divisa erano scesi da una pattuglia: uno molto più largo che alto e l'altro dall'aria decisamente poco lucida e indosso un paraorecchie di lana nonostante il clima estivo. Di malavoglia avevano indossato gli impermeabili e avevano molto celermente visionato la scena. Dopo pochi minuti avevano ripiegato al bar dove Ramiro stava scaldando le brioches nel fornetto e l'aria era pregna dell'odore dolce e burroso della pasta sfoglia. 



Il figlio della signora Laura arrivò direttamente quando la polizia aveva già svolto il fulmineo sopralluogo e poco dopo anche il furgone dell'agenzia di pompe funebri giunse in loco per prelevare la salma. In tutto questa sequenza di eventi durò una mezz'ora e si svolse sotto la pioggia che avrebbe smesso di cadere da li a un'altra 82 

mezz'ora circa. 



Come prima cosa il signor I uscì in giardino per assicurarsi che la tartaruga non avesse lasciato traccia di Simba e della loro colluttazione. Constatò con piacere che la bestia era stata molto meticolosa nel suo lavoro di eliminazione dei resti compromettenti e si era nuovamente dileguata. La pioggia aveva trasformato il giardino spoglio in una specie di palude fangosa quindi, anche se ci fossero stati i segni della lotta mortale sul terreno ora non c'erano più, sciolti e rimescolati dagli agenti atmosferici. 

Taddeo era nel giardino della casa della defunta madre e quando lo vide lo salutò con un'aria non troppo afflitta. 

<< Ciao... Hai saputo quello che è successo? >>. 

I fece finta di non avere idea di quello di cui l'altro stava parlando. 

<< No, mi sono appena svegliato >> e sottolineò la veridicità di quella informazione con uno sbadiglio posticcio. 

<< Mia mamma è morta stanotte... Infarto, mi hanno detto. L'hanno trovata stesa qui in giardino >> e dicendo così indicò l'avvallamento che ospitava il corpo fino a non molto tempo prima. 

<< Secondo me era uscita per prendere il cane, la porta di casa era spalancata... Mi piacerebbe sapere Simba dove si è cacciato, qui ora devo svuotare tutto, la puzza di vecchio è insopportabile. Lo farò fare a qualcuno ma devo prima 83 

vedere se trovo una cosa... >> guardò I come a soppesare la sua caratura morale incerto se continuare la frase o no, poi decise che il vecchio strambo non poteva essere un pericolo in tal senso e proseguì 

<< … un assegno che mia madre mi aveva detto di aver ricevuto da quelli là >> 

e indicò il cantiere. 

<< Si >> 

rispose I 

<< aveva detto anche a me qualcosa in merito ma io sono uno che si fa i fatti suoi. Oltretutto lei era diventata molto poco affidabile negli ultimi anni quindi non è che ascoltassi proprio tutto quello che mi diceva >> e fece un mezzo sorriso. Il figlio parve non prendersela e, anzi, disse in un tono fra il divertimento e il disappunto 

<< Guarda, non me ne parlare... Ultimamente poi era arrivata a un punto che mi faceva cadere le braccia... 

Nutrivo più fiducia nel cane che in lei. Spero che non abbia usato quel maledetto assegno come carta igienica o in un altro modo che il suo cervello sciroccato potrebbe averle suggerito... >> 

<< Ho visto la polizia al bar... Spero che ora non vogliano imbastire chissà quale indagine\! Non li sopporto quelli... >> dichiarò I e l'altro gli lanciò un'occhiata di intesa carica di sottintesi come se avesse scorto nello strambo vicino qualcosa che li accomunava. 

84 



Il figlio della signora Laura era sempre stato un tipo particolare persino agli occhi di I. Egocentrico come la madre ma a tratti schivo, un'altalena di comportamenti che tradivano un'insicurezza di fondo. Era come se uscendo dalla sua comfort zone perdesse tutta la sicumera e la baldanza, come se avesse sempre qualcosa di cui si vergognava profondamente. 

Quel giorno però sembrava più a suo agio del solito nonostante il lutto che lo aveva colpito: a ben vedere pareva che più che una perdita avesse guadagnato qualcosa, o forse era proprio a grazie alla perdita che ne usciva vincitore. 



I non era solito addentrarsi in queste elucubrazioni, per lui le cose erano bianche o nere, le tonalità di grigio non le prendeva neanche in considerazione, probabilmente non era in grado di vederle. Taddeo era strano semplicemente perché era fatto così. Questa era la spiegazione che si dava e tanto bastava. 

<< Il cane in questi giorni era parecchio inquieto, secondo me è in calore >> 

sentenziò I dimostrando tutta la sua ignoranza del mondo animale. Voleva instillare nell'altro il dubbio che l'animale fosse scappato per inseguire sogni di accoppiamento. 

<< Mah... >> 

rispose quello per nulla convinto della versione del signor 85 

I 

<< Non mi sorprenderei se fosse scappato volontariamente... Quella povera bestia deve aver visto cose che noi umani non possiamo neanche immaginare. 

Era difficile sopportare mia madre, anche io non la reggevo molto. In un certo senso Simba mi ha salvato la vita: la vecchia pensava solo a lui e non si curava di me. 

Ho passato la vita a nascondermi da lei e dagli altri>>. 

Taddeo sembrava in vena di confidenze e il signor I, con la sua curiosità pettegola, non era il tipo da interrompere delle rivelazioni così personali. 

<< Alla fine che male c'è>> proseguiva il figlio della vicina 

<< nel “travestirsi” di tanto in tanto? >> I provò un moto di malcelato disgusto omofobo mentre si immaginava l'altro che spremeva i suoi centoventi chilogrammi in una * guepière * a rete. 

Nel vederlo tanto negativamente colpito Taddeo, pentendosi un po' di essersi scucito, ai affrettò ad aggiungere 

<< Niente di strano, non farti idee balorde, è una specie di carnevale... Comunque mia madre non avrebbe mai capito\! >> 

e tagliò corto lasciando il signor I con una nauseante curiosità solo parzialmente appagata. 

<< Ora è meglio che mi sbrighi, al massimo in un paio di giorni la casa verrà demolita, con o senza l'assegno 86 

dentro... >> 

e così dicendo varcò la porta dimenticandosi di Simba. Il richiamo del vile denaro era molto più insistente e il signor I rimase li a chiedersi a quali carnevalate partecipasse l'altro. 



Quel pomeriggio vide dei bulldozer che si parcheggiavano nel giardino della casa ormai vuota di Ruben. Stavano preparandosi a smantellare tutta la proprietà per inglobarla nel cantiere e guardandoli il signor I venne travolto da una spiacevole sensazione di ineluttabilità. 

Uscì per avvicinarsi e carpire qualche informazione utile dagli operai. Con lo sguardo basso e le mani dietro alla schiena camminava lentamente fingendo di pensare ai fatti suoi. 

Quando fu a portata di orecchio rallentò ulteriormente il passo e si concentrò su quello che stavano dicendo. 

<< Speriamo che la pioggia non abbia causato danni là sotto... >> diceva uno. 

<< Figurati se la trivella si ferma per un po' di acqua... E' 

garantita per ogni terreno e qualsiasi condizione\! >> rispondeva l'altro 

<< tu sei un novellino ma io negli ultimi vent'anni non ho fatto altro: quella macchina è tanto lenta quanto inarrestabile. Entro tre giorni dovrebbe cominciare a scavare qua sotto, vedrai se non ho ragione. >> I venne scosso da un brivido. Tre giorni... Doveva 87 

sbrigarsi a capirci qualcosa\! 

Il signor I seguiva una dieta per nulla varia. Era incapace di cucinare la maggior parte delle pietanze. Potremmo quasi dire che aveva uno stile alimentare “primitivo”: mangiava molta carne, unicamente cotta sulla griglia, che gli dava l'impressione di fortificare la brutalità. 

Unitamente a questa, poca verdura poiché la associava alle diete disintossicanti che per lui erano roba da donne. 

Anche quella sera il menù seguiva questi dettami e lui addentava le sue salsicce pensieroso. Dava l'impressione di fissare il muro di fronte a lui ma in realtà il cervello non stava elaborando quello che i suoi occhi vedevano. 

I pensieri si rincorrevano faticosamente nella sua mente poco allenata e lui si sforzava di non perderne il filo. Gli operai avevano parlato di scavi e trivella e per lui queste cose potevano voler dire solamente petrolio o minerali preziosi. 



Il nemico contro cui si stava mettendo era potente ma ciò lo motivava ancora di più. Occorreva però pensare bene alla strategia da adottare per fronteggiarlo. Forse la cosa più intelligente da fare sarebbe stato giocare al loro stesso gioco. 

Se il terreno su cui sorgeva il quartiere nascondeva qualcosa di valevole perché aspettare che fosse qualcun altro a metterci le mani sopra? Quella doveva essere roba sua\! 

88 



Spese le ore successive a documentarsi sule varie attività estrattive finché fu incrollabilmente convinto di potercela fare. 





89 



## **11 **





Il sonno aveva reso ancora più granitica la convinzione, del tutto infondata, del signor I di poter gestire quel genere di operazioni. 

Era disposto ad ammettere che forse sarebbe stato meglio avere qualcuno con cui dividere i compiti e la mente andò automaticamente a Furio. Chiunque altro, pensò, avrebbe voluto prendere il comando di quell'operazione finendo per tagliarlo fuori e arricchendosi alle sua spalle. L'unico con cui sentiva affiatamento e che aveva dimostrato una sensibilità simile alla sua era proprio il gestore del caccia e pesca. 

Oltretutto dopo aver costruito il bunker doveva avere una certa abilità pregressa nello scavare... 



I pensava a tutte queste cose mentre si preparava il solito caffè slavato riempiendo a metà il filtro della moka logora e annerita. Anche le azioni culinarie basilari, come preparare il caffè, erano ostiche per lui. Beveva quella ciofeca e cercava di mascherarne il pessimo sapore fumando due sigarette subito dopo. 

Forse per la pessima qualità della miscela o solo per la sua 90 

preparazione la bevanda aveva un contenuto di caffeina talmente basso che neanche in alchimia con la nicotina era in grado di risvegliare il suo intestino. 

In genere aspettava di essersi liberato prima di uscire ma quella volta aveva talmente tanta premura di esporre le sue scoperte e il piano che aveva elaborato che, ancora costipato, si avviò verso il negozio di Furio. 





Questi se ne stava dietro al bancone sfogliando con disinteresse un catalogo di armi come se la conoscenza maniacale delle stesse avrebbe potuto sopperire l'incapacità nell'usarle. Infatti l'unica volta che era stato al poligono di tiro clandestino, che suo cugino aveva allestito, era andata molto male. 



Era una rimessa per trattori in una sgangherata tenuta agricola che era stata svuotata dei mezzi ed era stata preparata alla buona. Dei bancali fungevano da divisori fra le postazioni di tiro e nell'oscurità della parete in fondo, tra i bersagli appesi, filtravano numerosi raggi di luce attraverso i fori dei proiettili che erano stati sparati dai bifolchi avventori di quel posto. 

Quando Furio volle provare l'ebbrezza chiese di sparare con un fucile a ripetizione, prese la mira, fece un respiro profondo e premette il grilletto. Si sentiva preparato e perfettamente in grado di svolgere quel compito: era tutta la vita che raccontava a se stesso di essere un combattente\! 

91 



Il primo colpo spazzò via le sue certezze tanto quanto il rinculo spazzò via la sua spalla frantumandogli la clavicola. Non fu abbastanza veloce da togliere il dito dal grilletto del fucile che, senza controllo e muovendosi come un cavallo imbizzarrito sparò una breve raffica centrando entrambi i suoi piedi. 

Preferì curarsi da solo perché se fosse andato in ospedale tutti avrebbero riso di lui e alla fine quella storia gli lasciò un'andatura zoppicante e tre cicatrici di cui la peggiore era stata quella nell'onore. 



Il signor I, come tutti del resto, ignorava quella storia e credeva che Furio si fosse giocato l'andatura stabile combattendo ferocemente chissà quale nemico. 

<< Questi cercano il petrolio\! >> esordì con una specie di urlo a mezza voce. 

Furio alzò un sopracciglio e fissò I. La rivelazione era succosa ma non voleva essere troppo ingenuo. 

<< Ne sei sicuro? >> 

rispose in un sibilo. 

<< Certo\! Ho sentito io stesso gli operai che parlavano di trivellare... >> 

Gli occhi di Furio diventarono due fessure e lui si ingobbì quasi ad assorbire il grande peso di quella notizia. I fantomatici poteri forti che aveva speso la vita a combattere, quantomeno ideologicamente, erano 92 

finalmente a portata di tiro. Non sapeva bene cosa fare eppure la necessità di non arrendersi senza combattere era più forte di qualsiasi dubbio. 



<< Maledetti >> 

ringhiò dopo una lunga pause di riflessione 

<< Non vorrai mica lasciarglielo fare, vero? >> 

<< Sei matto? Abito qui da tutta la vita... Quel petrolio è mio\! >> il signor I se lo ripeteva come un mantra ma era la prima volta che condivideva le sue idee con qualcun altro. 

<< Poi il petrolio è una sostanza organica. Vuol dire che si forma da esseri viventi. Per quello che ne so potrebbero essere i rifiuti del mio cesso che si sono trasformati... Se uno non è più padrone neanche degli scarichi del suo bagno dove andremo a finire? >>. 

Quella teoria sarebbe sembrata drammaticamente comica agli occhi di chiunque tranne che a quelli di Furio che infatti rilanciò. 

<< Ah, non mi stupirei\! Sono decenni che nelle fogne versano tutti gli scarti tossici e radioattivi prodotti dall'industria farmaceutica, chissà cosa c'è la sotto... >> 

<< Il petrolio... >> 



I non aveva capito che quella di Furio era una domanda retorica. Quando però si rese conto dello sguardo di incredulità pronta alla derisione del suo interlocutore si 93 

affrettò ad aggiungere 

<< ...e chissà cos'altro... >>. 

<< Cos'hai intenzione di fare? >> 

<< Voglio scavare prima di loro. Sai come funziona? Il primo che trova il giacimento ha tutto il diritto di sfruttarlo\! >> 

rispose il signor I dimostrando ancora una volta l'arrogante ignoranza che spesso lo infiammava. 

Se una cosa era logicamente accettabile per lui allora doveva essere vera per forza e il concetto da scuola materna del “chi primo arriva meglio alloggia” era un cardine del suo personalissimo senso logico. 



<< Però non posso fare tutto da solo: mi serve una spalla. >> 

I fissava Furio negli occhi con un'espressione di intesa 

<< Qualcuno di cui mi possa fidare ciecamente. Qualcuno che odi tutti questi servi del potere come li odio io... >> nel dire così allungò la mano verso il suo confidente. 

Furio capì al volo l'offerta del signor I e con un guizzo afferrò la mano che gli veniva porta stringendola in una morsa ferrea. 



Anche lui, come I, viveva una vita alquanto solitaria. Non aveva nessuno attorno pazzo abbastanza da inseguire tutte le sue chimere. 

Sembrava vivere direttamente nel suo negozio, infatti 94 

nessuno lo aveva mai visto andarsene a casa la sera, dopo l'orario di chiusura. Nessuno avrebbe neanche potuto farlo perché effettivamente non se ne andava mai. Abbassava le saracinesche, spegneva le luci, apriva la botola sul pavimento e si rifugiava in quello che vendeva a I come un “bunker” ma che in realtà era il magazzino del negozio. 

Scendeva la scala a pioli e accendeva il generatore a diesel. Non sarebbe stato necessario, la corrente elettrica arrivava regolarmente laggiù. A lui però piaceva illudersi che fuori imperversasse chissà quale apocalisse e che il mondo ne fosse rimasto sconvolto. 

Aveva barili e barili di carburante, un purificatore d'acqua che lui utilizzava esclusivamente con la propria urina e una scorta che sarebbe durata anni di varie razioni alimentari militari che aveva comprato all'asta e che ormai erano quasi tutte scadute. 

Era presente anche un bagno chimico i cui scarichi, una volta essiccati, venivano bruciati nella caldaia centrale. 

Alle pareti, tra le scaffalature stracolme di derrate alimentari scadute che aveva acquistato in saldo dall'esercito, alcuni poster che ritraevano squadriglie militari in assetto da guerra e una gigantografia di rambo che Furio venerava come fosse un'effige sacra. 

Li veramente si sentiva a casa. 



Come tutti i survivalisti e i prepper, dopo aver allestito il suo rifugio, quasi sperava di poterlo usare un giorno in 95 

barba a tutti quelli che lo avevano deriso negli anni. Si cullava in quei pensieri catastrofici mentre guardava un film con un lettore dvd finché si addormentava sulla brandina. Lo cullava la ninnananna dei fumi di scarico del generatore che fuoriuscivano dai giunti difettosi del tubo che avrebbe dovuto portarli all'esterno. 

<< Ci sto, socio\! >> 

pensò di aver quasi tradito la reputazione che si era fatto nella testa di I quando, nel dire così, per poco non si commosse. 

Il signor I dal canto suo non avrebbe notato neanche se l'altro fosse scoppiato a piangere: pensava solo al petrolio\! 

<< Dovremo procurarci gli attrezzi necessari... Un paio di pale e dei picconi >> 

I aveva la tendenza a vedere sempre tutto un po' troppo semplicisticamente ma l'altro non sembrò notarlo 

<< L'esplosivo lo abbiamo già\! >> affermò Furio trionfante. 

<< Perfetto. Nel pomeriggio andiamo in ferramenta\! >> Il signor I dava per scontato che per una questione di così primaria importanza il negozio si sarebbe potuto chiudere per qualche ora e Furio non ribatté. 

<< Allora siamo d'accordo? >> si sentiva come un cospiratore 

<< Certo. Conta su di me\!>> I due si strinsero di nuovo la mano e la soddisfazione che 96 

gonfiò il petto del signor I riuscì la dove caffeina e nicotina non avevano potuto nulla. Si congedò in fretta e corse in bagno a casa sua. 





97 



## **12 **

****

****

****

****

****



L'aver trovato qualcuno con cui condividere il suo piano fu incredibilmente liberatorio, o forse fu solo l'essere andato in bagno. Il signor I non sapeva bene a cosa fosse dovuto, fatto sta che si sentiva decisamente più leggero. 

Si sa che il primo passo è sempre il più difficile e dopo essersi messo d'accordo con Furio si sentiva già quasi a metà strada. 



Aveva sempre avuto grandi difficoltà nell'organizzare i suoi progetti. 

Quando, più in gioventù, si preparava per andare a pescare come prima cosa si andava a procurare le esche. Poi di seguito allestiva meticolosamente tutta l'attrezzatura. 

Siccome era un procrastinatore accanito questo processo poteva durare parecchi giorni e non era così infrequente che, quando alla fine era tutto pronto, le larve che aveva preso come esche fossero già diventate mosche. 



Da un cassettino estrasse un piccolo taccuino sudicio e 98 

consunto dall'età. Probabilmente risaliva a qualche decennio prima se non addirittura all'epoca ormai remota dei suoi verdi anni scolastici. 

La mente assai poco allenata nello scrivere aveva quasi completamente scordato come si faceva e col passare del tempo tutti gli oggetti inerenti erano stati ugualmente dimenticati in qualche angolo della casa. 



Il signor I era una sorta di accumulatore compulsivo e raramente gettava qualcosa anche se rotto o totalmente inutile quindi non erano insuete queste scoperte provenienti da un'altra era. 

Trovò anche una matita e, sulle pagine ingiallite dal tempo e rese croccanti dall'umidità, cominciò a stilare una lista del materiale che gli serviva e che doveva procurarsi. 

Questa operazione richiese molto più tempo di quanto ci si potrebbe aspettare perché il signor I spesso rileggeva quanto già scritto senza riuscire ad interpretare la propria stessa grafia. Strappava allora la pagina e si apprestava a ricominciare da capo. Alla fine, non senza sforzi, riuscì a venirne a capo. 

Il suo elenco prevedeva: 



– un piccone 

– una pala 

– delle corde 

– una lampada da campeggio 

99 

– un tubo di gomma per innaffiare 

– un imbuto 

– nastro isolante 

– un barile vuoto 



Sarebbe bastato leggere la lista per rendersi conto di quanto semplicistico e mal congegnato fosse il suo piano, eppure secondo lui non poteva fallire. 

Si trattava di andare nel giardino della casa di Ruben e scavare per battere sul tempo gli operai con la trivella. Il signor I, chiaramente, non aveva idea della profondità alla quale si trovava il petrolio ma nella sua visione elementare del mondo non poteva essere troppo in profondità da non poter essere raggiunto tramite attrezzi manuali da scavo. 

Nonostante avesse impiegato parecchio tempo a cercare di informarsi la sua mente era refrattaria alle nozioni tecniche o scientifiche e molto più permeabile alle fandonie sensazionalistiche quindi delle pagine lette nel web aveva assimilato ben poco. 

La maggior parte della conoscenza che possedeva sull'argomento derivava dai film e dai programmi che aveva visto in TV dove qualcuno bucava il terreno e un geyser nero eruttava fuori dalla falla. 

A questo servivano l'imbuto e il tubo: secondo le sue previsioni, una volta praticato il fatidico foro, bastava posizionarci sopra l'imbuto, collegato al tubo con l'ausilio del nastro isolante, per incanalare il getto di liquido nero 100 

fino all'interno del barile. 

Inizialmente aveva pensato di servirsi anche dell'esplosivo poi realizzò che il petrolio è infiammabile e, per quanto stolto, si rendeva conto che era un rischio troppo grande da correre. Oltretutto non voleva rischiare di ottenere un buco eccessivamente largo altrimenti l'imbuto non sarebbe bastato a convogliare il flusso. 

Il barile vuoto e la corda avrebbe potuto procurarle Furio mentre per tutto il resto si sarebbe dovuto rifornire alla ferramenta. 



Gli piaceva andare in quel negozio: a parte gli avventori che si trovavano lì per faccende inerenti al loro lavoro, come idraulici falegnami o muratori, gli altri sprigionavano un'aura di ingegnosa solitudine. Era come se stessero cercando qualcosa per realizzare un progetto che li aiutasse a sentirsi meno inutili mentre lavoravano nel silenzio della loro casa vuota. 

Anche se non si era mai sentito inutile, il signor I percepiva che tutti loro appartenevano alla stessa stirpe di persone. Individui reietti della società e isolati dal mondo, al costante inseguimento di una astratta realizzazione che potevano costruire solo con le loro mani, dopo aver abbandonato ogni tentativo di riuscirci con il talento intellettivo o la cultura. 

Il commesso serviva tutti quanti con un sorriso comprensivo come se intuisse il vuoto che quelli 101 

cercavano di colmare e non giudicasse nessuno per quanto patetico o sociopatico potesse essere. 

I lo considerava un amico nonostante questi lo vedesse come uno mentalmente instabile e lo trattasse con professionale ma distante bonarietà. 



Il pensiero di andare alla ferramenta migliorò ulteriormente il suo umore e si mise a fischiettare. 

Uscì di casa con indosso la consueta salopette che oramai era diventata un po' la sua divisa. Sfoggiava il sorriso radioso che gli illuminava il volto quando aveva uno dei suo progetti sconclusionati in via di realizzazione. Nella tasca sul petto aveva riposto con attenzione la lista della spesa per paura di scordarsi di acquistare qualche cosa. 

Arrivato davanti al negozio di caccia e pesca vide attraverso la vetrina Furio che stava discutendo con qualcuno anche se non riusciva a capire chi fosse. 

Affacciandosi un poco dalla porta aperta si accorse dell'espressione di ostile imbarazzo del suo amico e sporgendosi appena un po' di più ne comprese subito il motivo. 



Di fronte al bancone era in piedi la stessa vigilessa che si era presentata a casa sua per la faccenda del cantiere. 

Sovrastava di poco il piano della cassa dietro cui stava, infastidito, Furio. L'agente non sembrava essere nel negozio per un motivo ufficiale legato al suo lavoro 102 

quanto piuttosto per acquistare qualcosa, probabilmente gli scarponi che aveva in mano. 

I aguzzò l'orecchio per carpire parte della conversazione che si stava svolgendo tra i due. 

<< ...questo è il massimo che posso fare\! >> diceva seccamente Furio 

<< Ma è sicuro?? Su internet ho visto che arrivano anche a sette centimetri... >> 

la voce della vigilessa era a metà tra la supplica e il disappunto. 

<< Signora, quelle sono scarpe da discoteca non calzature tecniche... Vuole per caso diventare lo zimbello di tutta la caserma? >> 

Il suo tono era sempre più contrariato. 

<< Non capisco perché mi deve trattare così... So che abbiamo avuto già uno screzio per la faccenda dei petardi ma non era una cosa personale. Quello era solo lavoro... >> 

Furio stava per rispondere ma il signor I si girò e se ne andò. Meglio avere il meno a che fare con le guardie, si diceva. 

E poi Furio non sembrava nei guai... No, sicuramente se la sarebbe saputa cavare da solo. 



I si allontanò senza che la visione della vigilessa avesse scalfito il suo buon umore, anzi se possibile la faccenda dell'agente troppo bassa che cerca anfibi con la zeppa per 103 

fare una figura migliore stimolava assai la sua ilarità. 

La ferramenta non era nel suo quartiere e per arrivarci I doveva attraversare il parchetto comunale. 



Una moltitudine di ricordi lo assaliva ogni volta che si trovava tra quelle aiuole... Da ragazzino tutti i pomeriggi li passava a bighellonare con gli altri suoi coetanei del quartiere fra quelle panchine sgangherate. Avevano quell'età in cui la cerchia di amici era dettata dall'indirizzo piuttosto che dalle affinità elettive: si trovavano a fare bisboccia insieme perché abitavano tutti lì e non avevano ancora gli anni per guidare e andare in altri posti. 

Si passavano le giornate sprecando il tempo in attività che, viste con gli occhi di un adulto, non sembravano più sicure o ammissibili come allora. Tra furti di biciclette, bombolette spray e baci preadolescenziali, che comunque non lo avevano mai riguardato, le settimane scorrevano spensierate. 

Poi col passare del tempo la situazione era molto cambiata: quasi tutti piano piano se n'erano andati a vivere da qualche altra parte, alcuni avevano trovato la fidanzata e poi avevano messo su famiglia, qualcuno ahilui non c'era più e così via. 

Quando l'adolescenza del signor I era finita quello da anni non era più il loro parchetto. Ora era pieno di mamme col passeggino e bimbi in bicicletta con le rotelline mentre gli angoli di sterpaglie, i giochi mezzi rotti e la puzza di urina 104 

erano scomparsi per lasciare posto a siepi curate, aree bimbi con il pavimento in tartan e distributori di palette per le feci canine. 

In qualche modo ai suoi occhi distorti sembrava molto peggiorato... 



Profondamente immerso in questi pensieri non si accorse neanche di essere praticamente arrivato di fronte alla ferramenta. Una amara sorpresa era pronta a guastare il suo buonumore... 



VENDESI. 



Questo recitava la scritta maiuscola nera sul cartello arancione acceso appeso sulla porta chiusa del negozio. 

Il signor I ancora interdetto avvicinò la faccia alla vetrina cercando di scrutare all'interno ma il buio sembrava quasi tangibile da tanto era fitto. 

Questa fu la goccia che fece traboccare il vaso: gli parve che il mondo gli crollasse un po' addosso... 

Non bastava il quartiere che veniva sventrato, non bastava neanche che gli volessero rubare il suo prezioso petrolio. 

Ora anche quel posto in cui si era sempre sentito accettato era scomparso. 



Per la prima volta nella vita sentì lo stimolo ad andare via, a cercare una nuova vita altrove... Fu solo un attimo poi, 105 

abituato a tacere le spinte interiori che a volte gli parlavano, ricominciò a razionalizzare nel suo modo imperfetto e contorto il piano che stava programmando e la vocina nella sua testa si affievolì fino a scomparire. 

Gli servivano la pala, il piccone e la lampada. Non gli rimaneva che andare da Valmir, forse nel suo piccolo emporio avrebbe trovato quello che cercava. 

Ritornò sui suoi passi attraversando di nuovo il parchetto, stavolta senza lasciarsi andare a nostalgie romantiche: doveva tenere la mente concentrata sul suo obiettivo\! 



Valmir era sulla porta del piccolo emporio mentre osservava i lavori al cantiere e lo accolse con aria distratta. 

<< Ultimi acquisti prima che chiuda, eh? Lo so che ti mancherò... Io invece non vedo l'ora di dimenticarmi di questo posto e dei suoi inutili abitanti pidocchiosi\! >> Valmir non aveva mai dimostrato questa avversione verso il quartiere, probabilmente la cifra che gli era stata offerta per il suo minimarket aveva sbriciolato tutti i suoi freni inibitori. 

<< Devo fare dei lavoretti in giardino e quella maledetta ferramenta ha chiuso >> 

Esordì I cercando di nascondere la dolorosa delusione per quell'evento così traumatico. 

<< Dei “lavoretti”?\!? >> 

Valmir aveva pronunciato quella parola con un tono decisamente sarcastico 

106 

<< Che lavoretti vuoi fare che tra una settimana non ci saranno più la casa, il giardino e tutto lo schifoso quartiere??? >> 

<< Fatti miei\! >> 

tagliò corto il signor I 

<< hai gli attrezzi da lavoro si o no?? >> 

<< Va a vedere laggiù in fondo, magari è rimasto qualcosa... >> Valmir tornò a fissare il cantiere mentre bisbigliava ridendo tra se << dei “lavoretti”... >> Il negozio era più vuoto che pieno. I clienti lo avevano cannibalizzato portandosi via quasi tutto per la gioia monetaria del macedone. Sul fondo rimaneva giusto la roba che nessuno voleva, o aveva mai voluto acquistare. 

Erano per lo più giocattoli gommosi a sonaglio, tisane dalle scritte in lingue che I non riusciva a identificare e prodotti cosmetici scaduti. 



Dietro a tutto questo si scorgeva un piccolo espositore di cartone che faceva timidamente capolino. I dribblò l'ammasso di roba accatastata e si diresse verso quest'ultimo. 

La merce che esponeva era coperta da uno spesso strato di polvere a sottolineare che negli anni non era mai stata venduta. Si trattava di prodotti da giardinaggio, per lo più bustine di semi di vari fiori e ortaggi e qualche attrezzo per piantarli e giocare al contadino domestico. 

C'era uno di quei piccoli strumenti multifunzione, su un 107 

lato picozza e sull'altro vanga. Era veramente minuto ma non sembrava esserci nel negozio niente di più grande e tutto sommato nella testa del signor I poteva servire al suo scopo. Oltretutto non vedeva l'ora di andarsene. 

Afferrò la picozza, per non destare sospetti prese anche un pacchetto di semi di anguria e si diresse nuovamente verso Valmir. 

<< Vuoi coltivare angurie?\!? >> il tono del macedone era molto divertito 

<< Non credo che farai in tempo a mangiarle ahahahahahah >> 

I si sforzò di non raccogliere la provocazione. Quella che era iniziata come una bella giornata si stava trasformando in un incubo. 

Pagò le sue cose e uscì senza salutare Valmir che, sulla porta, non perse l'occasione per deriderlo ancora un po'. 

<< Ci vediamo uomo del monte\! Ahahahahahah >>. 

Il signor I silenziosamente sciorinò una sequela di insulti rivolti verso tutta la Macedonia dimenticandosi anche di cercare una lampada. 





108 



## **13 **

****

****

****

****

****



L'estate si stava facendo sempre più calda e afosa. 

La maglietta si appiccicava alla schiena del signor I come la carta forno sul fondo di una torta appena cotta. 

In casa aveva solo un minuscolo ventilatore puntato davanti al computer e per tutto il tempo che non occupava quella postazione la sua strategia per fronteggiare le temperature elevate consisteva nell'imprecare e lamentarsi. 



Questa, a ben vedere, era la sua risposta a quasi tutti gli stimoli che riceveva. Era come se sperasse, attraverso il disagio, di far scattare la proverbiale scintilla per innescare una qualche reazione. Raramente tutto ciò funzionava e ancor meno spesso portava a risultati concreti, infatti l'idea elementare di acquistare un secondo ventilatore non gli era mai neanche passata per la testa. 



La faccenda del cantiere, però, lo aveva infiammato da subito: le imprecazioni erano venute quasi contemporaneamente alla reazione. “Senza neanche avere 109 

il tempo di pensare” verrebbe da dire ma lui di rado pensava seriamente alle cose senza farsi influenzare da pareri distorti e prime impressioni. La reazione istintiva era dunque la più autentica espressione della sua personalità. 

Lo sapevano bene gli amici di gioventù, abituati ai suoi momenti di follia manesca e ai frenetici istinti da piromane che, per quanto rari, suscitavano sempre grande ilarità. 



Piano piano erano scomparsi tutti dalla sua esistenza, non perché avesse fatto loro qualcosa ma piuttosto perché non aveva fatto nulla della propria vita e le strade degli altri, volenti o nolenti, alla fine avevano deviato divergendo dalla sua. 

Gli sarebbe piaciuto avere ancora la vecchia cricca, instabile e fremente, per sostenerlo nella lotta contro il cantiere ma, tutto sommato, aveva un nemico vero e la possibilità di fronteggiarlo. Questo era già qualcosa che potesse dare un senso alle sue giornate e lui, lanciandovisi a capofitto, rischiava di venir travolto dall'onda che avrebbe dovuto cavalcare. 



Aveva passato le ultime ore a staccare tutto il tubo di gomma dal muro di camera sua. Era il residuo di un esperimento che aveva allestito anni prima quando nel suo terrario/acquario allevava delle piccole rane. 

110 

Il tubo avrebbe dovuto essere usato dalle rane stesse che, in quel modo, sarebbero dovute uscire dalla teca e fare un giro in quella galleria di gomma attaccata alle pareti di tutta la stanza prima di tornare al punto di partenza. 

Non aveva mai funzionato e I aveva dato la colpa ai batraci quando, anche senza essere un geometra, chiunque si sarebbe accorto che il diametro interno del tubo era troppo piccolo perché le rane potessero entrarvi. Senza contare che probabilmente gli animali non avrebbero provato nessun interesse nell'utilizzarlo. 



La gomma nel corso degli anni si era indurita e nell'arrotolarla si formavano delle crepe in diversi punti e Il signor I, in una pioggia scrosciante di imprecazioni, cercava di compiere un lavoro certosino di rammendo con del nastro isolante. 

Quello non mancava mai in casa: la sua inettitudine nei lavori manuali lo portava ad utilizzarlo quasi per qualsiasi cosa con un'inventiva degna di una puntata di art attack. 

Il tubo così conciato sembrava una specie di serpente verde striato di nero. Non dava certo l'impressione di poter svolgere il proprio lavoro ma agli occhi del signor I era perfetto e sicuramente funzionale. 



Quando ebbe finito aveva arrotolato una discreta bobina di tubo e srotolato diversi rotoli di nastro. Si sentiva inarrestabile... 

111 



L'imbuto lo recuperò in cucina. Anche quello era servito in passato per qualcuno dei suoi vari e improbabili esperimenti. 

Quando distillava liquori dai gusti più disparati o preparava marmellate decisamente poco igieniche ma molto gustose. All'epoca alla madre regalavano spesso frutta marcescente o comunque troppo matura e lui la usava per le sue preparazioni culinarie a costo zero. Allora attraversava una fase in cui cercava di trovare tutti i modi possibili per non uscire di casa. 



Passava le giornate nel tentativo, sempre più difficile, di escogitare nuovi e interessanti passatempi domestici per tenere impegnata la mente. 

Erano gli stessi giorni in cui estraeva salnitro dalle fughe delle piastrelle o allevava lombrichi all'interno di una damigiana. Per le uscite di pesca, raccontava, anche se all'epoca andava raramente e i vermi finivano regolarmente in pasto a qualsiasi animale stesse allevando. 



Da una delle finestra della cucina poteva godere di una vista privilegiata del cantiere anche se, dopo la sua incursione, erano state erette delle mura più alte e invalicabili anche dall'occhio. L'altra finestra, quella laterale, affacciava sulla strada e, più in là, sulla casa di Ruben. 

112 

O meglio, su quello che ne rimaneva... 

I bulldozer avevano ridotto buona parte della costruzione a vari mucchi separati di materiali che avrebbero dovuto essere smaltiti in differenti modi. 

Stavano lavorando alacremente ma nelle ore più calde della giornata sospendevano le fatiche per non rischiare mancamenti e conseguenti incidenti. Questa condotta da un lato garantiva un ambiente meno rischioso ma dall'altro allungava i tempi dell'opera. 



I stava aspettando che la casa fosse demolita e i bulldozer se ne fossero andati per mettere in pratica il suo piano. 

Dopo casa di Ruben sarebbe toccato a quella della signora Laura ma I non voleva aspettare così tanto: magari il petrolio per allora sarebbe già stato tutto estratto e ora che aveva fiutato l'affare non se lo sarebbe lasciato soffiare. 



Nelle ore in cui i lavori si interrompevano la temperatura esterna si impennava talmente da rendere impossibile uscire di casa. 

Le strade deserte splendevano nell'intensa luce solare. 

Sembrava un villaggio prefabbricato del progetto Manhattan durante la detonazione, luminoso quanto letale. 



Gli abitanti del quartiere che non avevano avuto l'occasione vacanziera di partire per lidi più vivibili cercavano sollievo come potevano. 

113 

Anche il signor I faceva frequenti bagni nella sua vasca e questo era un notevole cambiamento della sua routine pluridecennale. Non era mai stato un grande appassionato di igiene personale. Da giovane la madre lo doveva minacciare perché prendesse anche solo in considerazione l'idea di lavarsi. 

Va detto, però, che con le abitudini da recluso che avevano caratterizzato la sua vita per un lungo periodo, effettivamente sudava e si sporcava considerevolmente meno della media delle persone. Però si lavava veramente molto raramente e finiva per vivere nel sudiciume. 

Se da giovane questa era un'ignominia, da vecchio e con l'aspetto da sciroccato era una cosa più comune: in pochi ci facevano veramente caso e alla fine aveva smesso del tutto di preoccuparsene. 



Immerso nell'acqua fresca si rilassò talmente tanto che le palpebre gli divennero incredibilmente pesanti e a un certo punto tenere gli occhi aperti fu un'impresa troppo impegnativa perché lui potesse compierla. 

Scivolò in una dormiveglia, quello stato non di sonno profondo tuttavia popolato da sogni vividi. 



Durò poco perché gli apparve la visione di sua madre coperta di vernice nera che cercava di sfondare la porta di camera sua e si destò con un sobbalzo facendo fuoriuscire buona parte dell'acqua dalla vasca. 

114 

<< Lo sapevo che non era una buona idea\! >> urlò come se qualcuno fosse lì a sentirlo 

<< pulirsi troppo non fa bene\! Il cervello deve sentire l'odore della pelle non del sapone\! Poi ecco quello che succede... >>. 

Non era chiaro se ci credesse veramente o stesse solo cercando di ingannarsi comunque si asciugò alla buona e si infilò di nuovo la stessa sudicia salopette vanificando in un attimo il bagno appena fatto. Asciugò alla buona con degli stracci l'acqua finita in terra e, quando finì, aveva fatto una seconda doccia ma stavolta di sudore. 



Attese pazientemente che il forno che c'era fuori di casa attenuasse appena un pochino la sua intensità per correre da Furio. 

La saracinesca del negozio era tirata giù per metà ma la luce dentro era accesa così il signor I non si fece troppi problemi ed entrò chinandosi un po'. 

Il suo amico stava buttato su una sdraio da campeggio dietro il bancone e si faceva aria con un ventilatore portatile. Quando lo vide gli disse in tono sollevato 

<< Ah, sei tu? Ho tirato giù la saracinesca perché stamattina è venuta qui ancora la polizia e sinceramente non voglio averci niente a che fare >> Sicuramente si riferiva alla vigilessa. 

I però gli disse che aveva assistito alla scena divertito anche se un mezzo sorriso rischiò di tradirlo. Lui, però, 115 

non se ne accorse e continuò 

<< Secondo me ci tengono d'occhio... Hanno scoperto qualcosa, te lo dico io\! >> 

<< Non preoccuparti>> 

gli rispose 

<< Ho tutto quello che ci serve e non sono neanche andato in ferramenta, per non destare sospetti. Dobbiamo prendere una torcia elettrica e il barile dal tuo negozio e siamo a posto >> 

I in realtà sapeva il motivo della visita della vigilessa e che quelle di Furio erano infantili e stupide paranoie ma nella sua ottusità prese per vera la sua versione e cercava di rassicurarlo. 

Avere la legge contro in qualche modo dava più credito a tutta la loro vicenda. 

<< Bene. Questa storia non mi piace, mi sento come una lepre con i fari di una macchina puntati contro che aspetta di essere investita. Prima facciamo e prima finiamo. >> 

<< Ci siamo quasi >> 

lo rassicurò il signor I 

<< secondo me entro domani sera possiamo agire >>. 

Non ritenne opportuno dirgli che invece di pala e piccone potevano contare su un attrezzo per giardinaggio da balcone. La volontà di Furio era già abbastanza vacillante e non voleva rischiare di perdere il suo socio ancora prima di iniziare il lavoro. 

<< Mi raccomando, tieni duro\! >> 116 

gli disse e l'altro gli rispose con uno sguardo pieno di sottintesi: paura ma anche complicità e risoluzione gli si potevano leggere negli occhi. La legge non lo avrebbe fermato, anzi forse il sapere di infrangerla poteva motivarlo ancor di più. 

Il signor I si sentì abbastanza sollevato, non avrebbe agito da solo\! 





117 





## **14 **

****

****

****

****

****



La demolizione della casa di Ruben riprese quando le ombre cominciavano ad allungarsi ed entro sera il più pareva essere stato fatto. 

I pensò che avessero una gran fretta di mettere le loro avide mani su quel tesoro sotterraneo e nel mentre sul viso gli spuntava un sorriso beffardo: che facessero pure di corsa, lui era già pronto a batterli sul tempo. 

Quando gli operai se ne andarono della casa restavano solo pochi bassi muretti ancora da demolire e diversi cumuli di macerie e materiali vari da smistare, riciclare e smaltire. Il signor I guardandoli stimò, come fosse ne avesse le capacità e la conoscenza, che entro la sera successiva il campo sarebbe stato sgombro e sarebbe potuto entrare in azione. 

Era molto concentrato sul suo piano anche se, in disparte in qualche angolino della sua mente continuava a persistere il ricordo dell'incubo che lo aveva svegliato di soprassalto nella vasca da bagno. 



118 

Fra le altre innumerevoli manie che influenzavano il suo intelletto, il signor I si interrogava spesso e a lungo sul significato dei propri sogni e le premonizioni che essi potevano suggerire. Non riusciva però a pensare ad altro che al viso iracondo di sua madre e questo distoglieva la sua attenzione da qualsiasi altra implicazione visionaria il sogno potesse volergli comunicare. 

Quella sera, con la sottile agitazione di fondo che il ricordo dell'incubo gli provocava, il signor I non aveva proprio voglia di sedersi davanti al computer per farsi sobillare qualche nuova psicosi. 

Decise allora di prendere la canna da pesca e andare a cercare un po' di svago al fiumiciattolo che scorreva dietro al parchetto. 



Non si aspettava realmente di prendere qualcosa: essendo un canale artificiale in estate la sua portata diminuiva sensibilmente e le uniche bestie che si potevano scorgere nella bassa acqua fangosa erano topi della dimensione di nutrie e nutrie della dimensione di minivan. 

Non prese neppure le esche. Quello che cercava era infatti una specie di esercizio zen per annullare ogni pensiero, una meditazione in cui estraniarsi. Pescare da un po' aveva assunto quel significato per lui. 

C'era stato un tempo in cui i pesci abboccavano, li portava a casa per farseli cucinare dalla madre e l'idea di essersi procacciato il pasto secondo schemi arcaici, lottando 119 

contro la natura come i suoi avi ancestrali lo gonfiava di autocompiacimento. 

Allora era molto orgoglioso della sua attrezzatura e la conservava insieme a tutta gli averi che considerava di valore. 

Per custodirli aveva progettato una sorta di caveau in camera sua con due armadi e una finta parete di compensato. 



Preferiva non tenere i suoi tesori in bella vista, si sentiva più tranquillo sapendoli nella stanza segreta ma in realtà la roba all'interno non era né più al sicuro né più nascosta. 

Infatti era impossibile non notare quella grossa parte della stanza, originariamente quadrata, delimitata da armadi e legno compensato attorno alla quale bisognava girare per raggiungere la finestra. 

Quando l'aveva progettata e poi realizzata gli era parso di aver compiuto un 'impresa astutamente geniale e nemmeno tutti i commenti derisori degli amici che allora gli facevano visita lo smossero da tale granitica convinzione. 

Oltre all'attrezzatura da pesca il giovane signor I conservava all'interno del nascondiglio la sua personale armeria: la carabina, varie fionde che aveva costruito e che aspettavano solo di essere usate la prima volta per romperglisi in faccia oltre a un'infinità di oggetti appuntiti, la maggior parte dei quali molto improbabili. 

120 

Lo scopo principale di quell'arsenale non era l'offesa quanto piuttosto la difesa dei suoi spazi vitali da misteriosi incursori. 



L'esistenza di questi fantomatici nemici era probabilmente un trucco della sua mente impigrita per crearsi qualche stimolo. 

Era infatti estremamente improbabile, se non proprio impossibile, che una persona con così poche interazioni sociali si trovasse nemici tanto tenaci. La cosa più assurda era che, qualora avesse realmente avuto bisogno di difendersi, non avrebbe avuto il tempo di entrare nel suo rifugio e prepararsi allo scontro. 

L'accesso infatti prevedeva il passaggio attraverso un armadio previo spostamento dei vestiti e del doppio fondo fittizio: decisamente non un accesso rapido. 

Lo stanzino, come molte cose nella vita del signor I, era un monumento alla singolarità dei suoi processi cognitivi. 



La battuta di pesca meditativa non fu rilassante come aveva sperato. 

Si era scelto un posticino appartato, prudentemente lontano dal gruppetto di adolescenti che stazionava a una panchina dei giardinetti. Chiacchieravano rumorosamente, forse per sovrastare il baccano che fuoriusciva da un piccolo stereo che uno di loro portava a tracolla. E questa la chiamano musica? Pensava I che, inconsapevole, 121 

recitava il copione secolare del vecchio che si lamenta del nuovo. 

Però, gusti a parte, sembrava che i ragazzi stessero riproducendo quelle canzoni per il gradimento di tutti gli abitanti del quartiere a giudicare dal volume che fuoriusciva dall'altoparlante. Tra lo stereo e le loro urla anche se ci fossero stati dei pesci nel canale se ne sarebbero andati spaventati. 

La battuta di pesca del signor I sarebbe comunque stata povera di prede anche se le avesse veramente volute cercare. Lui però non aveva neanche messo in conto l'idea di trovarne quindi si accontentò di cercare un angolo buono al riparo, per quanto possibile, da quella musicaccia. 

Da dove si era sistemato poteva ancora sentire quella cacofonia insistente ma per lo meno i due grandi alberi che li separavano la attutivano notevolmente. 



Nonostante tutte le precauzioni, i buoni propositi e la consapevolezza di non potersi aspettare nessuna preda, la serata era destinata a essere fallimentare. 

La visone della testa di sua madre coperta di nero continuava infatti a tormentarlo. Anche nel rigagnolo buio gli parve di scorgerla mentre emergeva dalle acque melmose, salvo poi accorgersi con uno strano senso di sollievo che si trattava di un enorme ratto. 



122 

Per un po' provò ad insistere con la pesca zen ma, tra la musica insopportabile e le apparizioni orrorifiche, un certo nervosismo strisciante lentamente lo pervase. Prima che se ne potesse rendere conto, ogni speranza di trovare della quiete era morta e sepolta. 

Decise allora che quello era il segnale che lo avvisava di dover tornare a casa e fu ben lieto di seguirlo. 



Quell'uscita serale lo aveva agitato più che rilassarlo e stava rincasando con la testa confusa, incapace di concentrarsi su alcunché. Imboccò così un vicolo male illuminato che solitamente evitava nonostante gli permettesse di tagliare un bel pezzo della distanza che lo separava da casa. 

Di norma non passava da lì perché era il ritrovo abituale di qualche ubriacone molesto e lui preferiva evitare certi incontri. Non c'è dubbio che avrebbe fatto lo stesso anche quella sera se solo si fosse accorto di dove si stesse infilando. La mente però divagava e non si realizzò dove si trovasse finché non fu a metà della stradina buia. 

A quel punto continuare ad andare avanti o voltarsi e ripercorrere i propri passi sarebbe stata la stessa cosa in termini di strada. Tornare indietro, poi, avrebbe comportato un considerevole pezzo di percorso in più da dover coprire e il signor I non vedeva l'ora di essere tra le rassicuranti mura domestiche. 

Proseguì dunque con i nervi a fior di pelle tra i sacchi di 123 

immondizia appoggiati lungo i muri dove di tanto in tanto gli ingressi dei palazzi si aprivano come voragini di ombra ancora più scura della notte circostante e sembravano volerlo inghiottire. 



La tensione era salita lungo la spina dorsale, lenta ma costante e il suo carattere indolente non era in grado di gestirla e di reggere bene la situazione. 

In quei momenti gli capitava di spegnere il cervello e agire, mosso soltanto da un istinto primordiale di autoconservazione. 



Di colpo da uno dei palazzi una decina di metri più avanti ciondolò fuori una figura barcollante. I riusciva a sentire l'olezzo alcolico fin da dove si trovava ed immediatamente il cervello con un collegamento assurdo, gli riportò alle orecchie le canzoni che facevano impazzire la madre ubriaca. 

La serata gli aveva servito un cocktail micidiale di sollecitazioni negative e tutta la situazione fu improvvisamente troppo stressante per lui. 



Quando l'ubriacone fu a portata di tiro lo aggredì colpendolo ripetutamente sulla testa con la canna da pesca senza neanche ragionare su quel che stava facndo. Ai suoi occhi stava sfuggendo da una sicura aggressione, che avrebbe messo in pericolo di vita lottando come un leone 124 

nel disperato tentativo di salvare la pelle. Dopo qualche colpo ben assestato il povero ubriaco barcollò più intensamente di come stava facendo prima di incontrare il suo assalitore e si afflosciò a terra. 

Probabilmente quella sarebbe stata comunque la sua sorte, infatti non aveva quasi per nulla accusato i colpi infertigli ed era caduto più che altro sotto quelli dell'economico vino in cartone che aveva scolato. Una volta a terra realizzò velocemente che non stava per nulla scomodo e che più in basso di così non poteva cadere quindi chiuse gli occhi e piombò di sasso in un sonno catatonico. 

Il signor I però aveva avuto tutt'altra impressione: di sicuro aveva sfondato il cranio a quell'individuo e lo doveva aver ammazzato... 



Dimostrare che era stato aggredito sarebbe stato difficilissimo, anche perché in effetti non lo era stato. 

In un istante il sudore freddo gli imperlò la fronte e cominciò a scorrergli giù per la schiena mentre lui si rendeva tragicamente conto di come si era sentito Furio di fronte alla vigilessa, in negozio la mattina prima. 





La reazione di fuga travolse il suo cervello e, prima che se ne capacitasse, stava mettendo il paletto alla porta di casa per barricarsi all'interno. 

Con le dita tremanti prese una sigaretta e faticò non poco a 125 

centrarne la punta con la fiamma dell'accendino per accenderla. Quella notte non dormì e neanche accese il computer. 

Si rannicchiò al buio nascondendosi dal mondo nella convinzione di essere oramai un criminale della peggior specie. 





126 





## **15 **





La luce del sole scovò il signor I rannicchiato in posizione fetale in camera sua, sul pavimento tra il letto e l'armadio. 

Per lunghe ore la notte prima un turbinio di pensieri cupi lo aveva tenuto sveglio mentre si nascondeva dal mondo. 

Quando alla fine la stanchezza aveva avuto la meglio, lo aveva fatto con una rapidità tale da non lasciargli il tempo neanche di sdraiarsi nel letto. 



Con scricchiolante lentezza dapprima distese le membra con un certo sforzo, poi si mise seduto con altrettanta dolorosa fatica. 

Il sole mattutino aveva fugato molte delle ombre che la paura aveva agitato nei suoi pensieri notturni. Pensava ancora di essere un assassino ma era abbastanza convinto che nessuno avrebbe potuto dimostralo o ne avrebbe avuto voglia: era stato l'omicidio di un indesiderabile, al massimo secondo la sua etica, si sarebbe aspettato un encomio. 



127 

Quando arrivò in cucina l'angoscia era sparita del tutto lasciando il posto a una certa baldanza. Mentre allestiva la caffettiera per il suo classico caffè annacquato e si accendeva la prima sigaretta della giornata la vista si posò sul terreno dove sorgeva la casa di Ruben. Le macchine da lavoro avevano già iniziato ad attaccare gli ultimi mozziconi di muretti che rimanevano in piedi. 

Contemporaneamente dei camion stavano caricando i vari detriti divisi per materiale e tipo e tutto l'insieme dava una certa idea di fine imminente. I si compiacque della sua esatta previsione e cominciò a prepararsi psicologicamente: quella sera sarebbero entrati in azione. 



Ripassava mentalmente il piano, che era in realtà basilare: andare nel giardino, scavare, raccogliere il petrolio. 

Passò poi a fare l'inventario dell'attrezzatura e, nel rivederlo, il suo strumento da scavo non gli parve più molto adeguato al compito che avrebbe dovuto svolgere. 

Con un guizzo di genio pensò bene di allungarne il manico utilizzando il bastone di una scopa che stazionava nello stesso angolo della cucina da tempo immemore. Quando la spostò, rimase sorpreso nel vedere l'alone che la sua ombra aveva disegnato sul muro. Probabilmente l'ultima mano ad averla brandita era quella della madre che spazzava aggrappandovisi per sopperire all'andatura claudicante. 

Con lei la casa aveva un'aria più vivibile e igienica mentre 128 

il signor I teneva il proprio sudiciume rigorosamente relegato nella sua stanza onde non suscitare le ire della donna. Ora invece si era spavaldamente allargato fino ad inglobare l'intera casa. 

Spesso i visitatori si stupivano di come, tra le varie bestie che venivano allevate in condizioni alquanto precarie in quella stanza, la più sudicia fosse proprio il signor I. 

Per questo veniva bonariamente deriso ma in fondo i suoi amici sapevano che il suo valore andava ben oltre le bizzarre abitudini e le idee scandalosamente imbarazzanti. 

Egli infatti conosceva il significato reale dell'amicizia, la lealtà e la trasparenza cristallina che essa comporta. Per tanti versi era un personaggio singolare ma soppesando tutti gli aspetti positivi e negativi della sua personalità ne usciva comunque un signore: il genere di individuo in possesso di quei talenti morali che in tanti inseguono senza mai raggiungerli 



Con una grande quantità del suo immancabile nastro isolante rafforzato da un rocchetto intero di fil di ferro il signor I assicurò il manico della picozza da giardinaggio al bastone della scopa. Ottenne così uno strumento più simile a una picca che a qualcosa adatto allo scavo ma ai suoi occhi invece appariva meravigliosamente funzionale. 

Chiaramente erano gli stessi occhi che vedevano in un cavatappi pieghevole un'arma adatta alla difesa personale quindi non ci si poteva aspettare grande obiettività. 

129 

L'imbuto e il tubo erano già connessi e il resto del kit da piccolo trivellatore lo avrebbe fornito Furio: era pronto all'azione. 



Le ore di quella giornata si trascinavano lente e l'attesa era esasperata dal caldo tropicale di quell'estate infuocata. 

Il signor I fumava come un matto e pareva inspirare fumo e nervosismo perché ad ogni tiro si sentiva più teso mentre osservava gli escavatori che non sembravano in grado di finire il lavoro nell'arco della giornata. 

Per la verità da quella mattina non pareva che fossero andati avanti molto: i rimasugli dei muretti erano ancora in piedi e solo i camion sembravano continuare nella loro opera di carico e trasporto dei materiali recuperati. Alla fine la sera arrivò e, con suo grande disappunto, il signor I si rese conto che il suo piano avrebbe necessariamente dovuto subire delle modifiche. 

Il campo non era sgombro e non se la sentiva di rischiare. 



Si preparò una classica cena carnivora estremamente basilare e decise, per alleviare lo stress, di guardare uno dei film horror che, fin da giovane, lo appassionavano tanto. 

Non aveva la televisione in casa quindi si accomodò come al solito davanti al computer e, dopo una lunga ed estenuante valutazione, avviò la riproduzione di una pellicola estremamente di nicchia su ortaggi mutanti e 130 

insetti nucleari. 

Il film stava entrando nel vivo dell'azione quando il signor I cominciò a sentire un rumorino come di qualcosa che grattava. 

In principio non ci fece molto caso, poi quando se ne accorse non aveva voglia di scoprirne la causa e si sforzò di ignorarlo. 

Quel suono però continuò con un'insistenza tale che a poco a poco prese possesso interamente dell'attenzione di I come un cosmonauta che pianta la bandiera della propria nazione su un pianeta ancora inesplorato. Egli non era più in grado di seguire la trama del filmaccio che stava guardando, anche se la conosceva già a memoria, poiché riusciva a pensare solo a quel rumore. 



Col passare dei minuti si era fatto prendere dalla convinzione che fosse la tartaruga a grattare sulla soglia cercando di rientrare in casa, che sarebbe come dire che un evaso va a bussare ai cancelli del carcere per farcisi nuovamente rinchiudere. 

I però non vedeva questa discrepanza logica e, alla lunga, decise di alzarsi e andare a controllare alla porta dalla quale veniva il suono fastidioso. 



Spalancò l'uscio con una violenza dettata dal nervosismo. 

Non che fosse impegnato in nulla di importante però quell'interruzione lo aveva contrariato come sempre 131 

succedeva quando doveva sospendere quello che stava facendo, di qualsiasi cosa si trattasse. Fuori era buio pesto, la lampadina che avrebbe dovuto illuminare il giardino si era fulminata da diversi lustri. All'epoca era ancora viva la madre che però, data la gamba zoppa, aveva incaricato il signor I di provvedere alla sostituzione senza che questi lo avesse mai fatto. 

I fece un passo verso l'esterno per dare modo agli occhi di abituarsi all'oscurità e quindi di poter mettere a fuoco qualcosa, ma inciampò in una massa scura che stava per terra confusa nel buio. 

I imprecò a mezza voce sorpreso e spaventato. 

<< PSSST... >> 

La massa scura bisbigliò, poi si mosse e il signor I ancora più scosso le sferrò un calcio 

<< Hey\! Stá attento\! Per poco non mi prendevi le palle\! >> 

Furio rotolò sul fianco e il signor I trasalì... 

Il suo amico se ne stava steso per terra, tutto coperto da una specie di rete mimetica nera, perfetta per celarsi nell'ombra o nel buio notturno. Era un accessorio tra i tanti stipati nello scantinato-bunker sotto al negozio, uno di quelli di cui andava più fiero. Certo Furio aveva sempre pensato che lo avrebbe usato in qualche scontro a fuoco, in pieno stile rambo, contro nemici agguerriti ma quell'occasione, fortunatamente, non si era mai presentata. 

<< Ma che... Mi hai fatto prendere un colpo\! >> 132 

riuscì a dire il signor I dopo una sequela di improperi. 

<< Pronto a entrare in azione? >> Furio era molto esaltato da quella situazione: si sentiva un agente segreto in missione con addosso l'eredità di James Bond e non voleva deluderne la memoria. 

<< Non se ne fa niente per stanotte... Stanno ancora lavorando>> rispose I indicando il loro obiettivo dall'altro lato della strada. 

Furio si era preparato per quella sera, non aveva pensato ad altro da quando avevano cominciato a pianificare la loro azione. Era troppo carico per lasciarsi scivolare via dalle mani quell'occasione. 

<< Ma ragiona: è pure meglio se ci sono i bulldozer... Ci offrirebbero riparo dagli sguardi indiscreti\! >> Il signor I non era molto convinto. 

Anche lui avrebbe voluto agire il prima possibile ma la sua mente elementare aveva bisogno di muoversi entro i paletti che si era prefissato. Essi costituivano la sua confort zone e abbandonarla sembrava una cosa impossibile. 

<< No no, meglio di no. Non mi sento sicuro...>> Furio ora stava acquattato sulle ginocchia, sempre seminascosto nel buio. 

<< Pensaci bene, è il momento giusto\! E poi chi lo sa se domani, prima di sera, non cominceranno già a scavare? 

Gli manca un niente per finire, secondo me domani mattina fanno tutto e nel pomeriggio arriverà la 133 

trivella...>> 

Il signor I non aveva pensato a questo... 

Effettivamente ora che Furio glielo faceva notare sembrava una possibilità spaventosamente concreta. 

Uscire dalla confort zone faceva paura ma la prospettiva di farsi rubare quel sogno ne faceva di più. 



Rimase una decina di secondi immobile a valutare mentalmente i pro e i contro poi una risoluzione, insolita per la sua indole, si impadronì di lui. 

<< Va bene, facciamolo\! >> Un sorriso si allargò sul viso di Furio mentre si alzava in piedi. Il signor I lo vide e rispose con una smorfia nervosa. 





134 





## **16 **

****

****

****

****



Il signor I guardava il cantiere con occhi nuovi. 

Quelli che fino a poco prima gli erano sembrati degli ostacoli ora apparivano come delle invitanti possibilità. 

Con i mezzi da lavoro la loro visibilità dalle case sarebbe stata incredibilmente più bassa e avrebbero avuto il tempo di agire senza rischiare di venire battuti in velocità il giorno dopo dagli operai. Soprattutto la prospettiva di addormentarsi quella stessa notte da milionario, quantunque il passo tra il trovare il petrolio e l'acquisizione del nuovo status non fosse così rapida, era irresistibilmente allettante. 

Tutti i freni inibitori che da sempre imbrigliavano il signor I erano di colpo crollati e lui per la prima volta pensava e conseguentemente agiva a briglie sciolte. 

Un fremito gli pervadeva il corpo: tutti quegli anni ad osservare il mondo tenendosene prudentemente in disparte erano finiti. Come in una partita di poker sentiva di avere delle carte vincenti e stava per puntare tutto su quell'unica mano. 



135 

Questi pensieri lo animavano mentre insieme a Furio radunavano il loro armamentario per l'imminente azione. I aveva una borsa della spesa del supermercato che negli anni aveva utilizzato in una moltitudine di modi diversi tranne quello per cui era stata ideata: fare la spesa. A lui era stata utile per spostare terra, il materiale da pesca, rifiuti vari, pezzi di legno e bottiglie vuote. Quella sera la utilizzarono per trasportare le loro speranze. 

Bisognava averne molta, di speranza, per riporre anche la benché minima fiducia in quel piano ma ai loro occhi l'obiettività mancava del tutto. 



Infilarono nella borsa la lampada di Furio, la corda e il tubo arrotolato mentre la picozza era troppo lunga per entrarci quindi l'avrebbero portata a mano. 

Il signor i per una sera dovette abbandonare la salopette che ormai era un suo tratto distintivo, la sua divisa. 

Frugando nell'armadio trovò una vecchia maglietta a maniche lunghe nera, col logo di uno dei gruppi anarcopunk che ascoltava da ragazzo, acquistata a uno dei concerti ai quali, al tempo, andava. Il tipo di evento che si svolge in un qualche scantinato puzzolente e poco frequentato, con musica violentemente politicizzata in modi originali, infantili e insensati. 

La capovolse in modo che il disegno rimanesse all'interno e una volta indossata non si vedesse altro che il nero. Non riuscì a trovare dei pantaloni abbastanza scuri così indossò 136 

una leggera calzamaglia nera, quella che utilizzava di solito sotto alla salopette, nelle battute notturne di pesca invernali. 

A vederlo sembrava una via di mezzo tra una pulce e un sacco dell'immondizia ma la puzza che emanavano quegli indumenti stantii faceva propendere per la seconda. 

Furio lo guardò con un'aria di compiaciuta approvazione. 

Questa faccenda li aveva coinvolti talmente tanto che tra i due non era possibile affermare chi avesse una visione meno distorta della realtà. 



Silenziosamente uscirono di casa chiudendosi la porta alle spalle. Le misere casette unifamiliari che componevano il quartiere erano tutte avvolte nell'oscurità ed era facile immaginarne gli occupanti intenti a dormire profondamente. 

La tensione paranoide che li attanagliava era alle stelle e il rumore che fece la serratura che scattava alle loro spalle li immobilizzò. Rimasero come statue nel timore che quel suono avrebbe potuto tradirli, come se tutti i vicini lo avessero sentito e se una porta che si chiudeva fosse qualcosa di assolutamente inusuale in un qualsiasi quartiere del mondo. 

Constatato che neanche i gatti randagi che stavano inventariando i cassonetti in fondo alla via li avevano degnati di uno sguardo si sentirono di nuovo al sicuro e protetti dall'oscurità. 

137 



C'era però nell'aria uno strano suono, sicuramente più inusuale di quello di una serratura, sembrava della musica sincopata molto ovattata, come se venisse da qualche angolo remoto. I due si guardarono intorno e fu Furio a notare per primo la luce intermittente. 

Filtrava da una delle finestre al livello del terreno della casa della defunta signora Laura. Era il lucernario del seminterrato della casa di fianco a quella del signor I e, considerando che la proprietaria era passata a miglior vita, un bagliore lampeggiante che ne fuoriusciva non sembrava il migliore dei segnali. 



I cercò con uno sguardo gli occhi del suo compare e vi lesse una certa preoccupazione. Senza parlare i due si mossero in direzione del fenomeno, inconsciamente d'accordo sull'opportunità di indagare. 

Silenziosi come le ombre che si allungano sui muri al calare del sole si avvicinarono alla finestra. Il signor I camminava ingobbito come una parodia di un topo d'appartamento, la picozza appoggiata sulla spalla alla guisa dei 7 nani quando si recavano in miniera. Furio invece strisciava ancheggiante e pareva un granchio che avesse perso qualche zampa, mentre cerca di nascondersi dal retino di un bambino. 

Arrivarono così, con questa carica tragicomica impossibile da non notare, all'angolo della casa della vicina deceduta e 138 

si appiattirono contro il muro. La schiena adesa alla parete si muovevano in punta di piedi verso la loro destinazione: il lucernario. 



Mano a mano che si avvicinavano la musica si faceva sempre più chiara e comprensibile. Si trattava, adesso potevano chiaramente riconoscerla, di un successo dance di qualche decennio prima. Furio strattonò la manica della maglia del signor I per poi indicare, con due occhi iniettati di pazzia, la finestra in basso. 

Entrambi si acquattarono sul prato e si avvicinarono lentamente carponi, nel tentativo di trovare un punto in cui potevano avere una visuale dell'interno e al contempo non esporsi troppo e rischiare di venir visti. 



La scena che si stava svolgendo nel seminterrato era grottesca e sconvolgente. Videro qualcosa che non avrebbero potuto dimenticare: là sotto era stato allestito un set con alberi di cartone sagomato e liane di gomma. Uno stereo sparava la musica sguaiata che li aveva guidati fin lì e due faretti, uno giallo e uno blu, completavano l'atmosfera squallida da balera. Sopra allo stereo una videocamera era stata piazzata per riprendere la scena. 



In principio Il signor I, ormai segnato dai guru digitali delle pagine web che frequentava, pensò subito a un set da snuff movie. Fu solo un attimo perché dai fondali di quel 139 

set da discoteca stile fantabosco spuntò una figura bizzarra quanto inquietante. Si trattava indubbiamente di Taddeo che agitava la massa floscia del suo corpo obeso attraverso un costume di peluche. 

Avrebbero voluto strapparsi gli occhi dalla faccia perché non riuscivano a distogliere lo guardo dalla scena, come sotto l'influsso di un perverso incantesimo. 



Provando imbarazzo per il flaccido figlio della signora Laura non poterono non notare che si stava dimenando con addosso di un costume da mini pony. 

Allora era di questo che parlava, pensò il signor I ricordando la conversazione avuta all'indomani dell'incontro tra Simba e la tartaruga... Probabilmente quello era il segreto che per tanti anni lo aveva tormentato, quello che non poteva raccontare a sua madre. 

I si sentì un po' sollevato. Tra tutte le sue tare mentali trovava spazio anche una certa omofobia ed era contento di non doverla tirare in ballo anche se non si sarebbe fatto pregare qualora ce ne fosse stato bisogno. 

Alla fine un uomo adulto che si filma mentre balla in stile Jane Fonda in un video di aerobica, con indosso un costume da bambino nella sua mente era meno disturbante, quindi si fece una silenziosa risata mentre tirava un sospiro di sollievo. 



Furio guardava pietrificato: anche lui condivideva le tare 140 

mentali dell'amico ma non le conclusioni a cui il ragionamento lo aveva fatto approdare. Quella che stava guardando era sicuramente una scena che chiamava in causa la sua omofobia e, se solo fosse stato armato, avrebbe fatto irruzione per spiegare a quel ciccione che nel suo quartiere certe cose non erano viste di buon occhio. 

Si sentiva una sorta di Batman machista, il tipo di persona che vuole a tutti i costi combattere il vizio probabilmente per non essere costretto a guardare dentro di se e trovare la stessa cosa che voleva bandire. 



Ma quella sera non erano lì per deridere, pestare o compatire nessuno, ben altre mete attendevano i due. 

Dopo un attimo che parve durare un'infinità i due si scossero di dosso il torpore ipnotico che li aveva attanagliati e ricordarono il loro piano per quella sera. 

Sempre in religioso silenzio si mossero all'unisono verso la loro meta lasciando Taddeo a gingillarsi con le sue manie mentre loro facevano altrettanto con le proprie. 

Benedicevano frattanto in cuor loro la necessità di non parlare che assolveva entrambi dal bisogno di commentare quanto visto. 



Trotterellando ingobbiti si facevano scudo delle auto parcheggiate fino a che giunsero dietro a un grande bulldozer che stazionava appena fuori dalla ex proprietà di 141 

Ruben e, strisciando goffamente, vi si infilarono tra i cingoli. 

Da lì sotto potevano godere di una buona visuale su tutto il giardino. 

Avevano già preventivato che sarebbe stato meglio scavare non direttamente sopra i ruderi della casa. Per quanto sprovveduti e ignoranti anche loro si rendevano conto della presenza delle fondamenta quindi avevano optato per il giardino. 



Il quartiere era immerso nel silenzio, anche le cicale che di solito amoreggiavano rumorosamente per tutta la notte quella sera si erano prese una pausa. 

Se qualcuno avesse guardato nel cantiere avrebbe potuto scorgere due figure sospette che si muovevano lentamente. 

Furio teneva la lampada al minimo e rasoterra proiettando le loro lunghe ombre come in un rito tribale attorno al fuoco. I camminava di fianco a lui e scrutava il terreno con espressione da presunto intenditore. Quando al suo occhio inesperto ma speranzoso parve di aver trovato il posto adatto strattonò il suo compare, si fermarono e deposero l'attrezzatura. 

Al signor I tremavano le mani per l'emozione ma si fece forza e impugnò la picozza modificata. Col lato appuntito dello strumento tracciò una X sul prato, si scambiò uno sguardo di decisa intesa con il suo compare, impugnò lo strumento e si preparò a sferrare il primo colpo per 142 

dissotterrare il loro roseo avvenire. 



## **17**

****

****

****

****



La picozza restò dritta in aria per un momento che parve eterno. L'estremità metallica scintillava nella luce della lampada mentre il signor I andava, per la prima volta nella sua vita, a testa alta incontro al proprio futuro. 

Poi, con una mossa fulminea calò l'attrezzo a colpire la X 

che aveva tracciato sul terreno sollevando una piccola zolla di terra, un risultato che avrebbe sconfortato chiunque ma su di loro ebbe un effetto assai differente. 

I due, che fino a quel momento non avevano ancora ben realizzato la portata di quello che stavano facendo, con quel primo colpo scoperchiarono anche il vaso di Pandora delle loro più sfrenate fantasie. Tramite quel semplice gesto si riappropriavano dei loro sogni, in un certo senso quella era già una vittoria in sé. Ma scoprire il petrolio sarebbe stata un trionfo ben più gustoso e loro, mollati ormai i freni inibitori, non si sarebbero accontentati. 



Furio fissava il terreno in una spasmodica attesa. Se non fosse stato per l'amico non avrebbe mai avuto l'occasione di alzare la testa almeno una volta nella vita. Aveva un 143 

atteggiamento rude e aggressivo per evitare il confronto con chiunque e non dover così ammettere a sé stesso di essere un fallito. Si preparava a un'apocalisse e, sotto sotto, sperava che arrivasse e spazzasse via tutta quella gente che lo faceva sentire inadeguato e inferiore, praticamente l'umanità intera. 



Il signor I non pensava più a nulla. La sua mente era del tutto focalizzata nell'atto stesso dello scavare e la picozza era diventata un'estensione delle braccia. L’istinto aveva preso il sopravvento. La sua parte razionale si era ritirata in un angolo, come un pugile sconfitto dopo un round contro il campione dei pesi massimi. 

Colpo dopo colpo si sentiva sempre più vicino alla meta. 

Poi se ne accorse. 

<< Hai portato il bidone?\!? >> chiese a Furio sottovoce sapendo già la risposta dal momento che non lo vedeva lì con loro. 

<< Ho pensato che avrebbe fatto un gran macello a spostarlo. Ho portato di meglio >> e nel dire così l'altro estrasse da sotto la rete mimetica che non aveva ancora levato di dosso una tanichetta pieghevole per il carburante del tipo che si compra dal benzinaio. 

Il signor I guardò il sacchetto di plastica arrotolato e poi Furio con aria perplessa. 

<< Ma si >> 

144 

rispose questi bisbigliando e guardandolo dritto negli occhi con espressione di impassibile certezza 

<< L'importante è tirarne fuori almeno un po' per poter ottenere l'esclusiva sul giacimento\! L'ho visto in TV >>. 

Quello che sapeva sull'argomento derivava dai programmi di intrattenimento della televisione. Il signor I, sapendo che Furio aveva tratto quell'informazione dalle stesse fonti a cui attingeva lui stesso, non vide alcuna lacuna di logica nelle opinioni del suo compare e le accettò di buon grado. 

Rincuorato dalla situazione riprese alacremente a scavare con la viva speranza del successo nel cuore. 



Il terreno era più duro del previsto, oppure la picozza non era lo strumento adatto. In ogni caso il lavoro non procedeva né con la rapidità che speravano né con quella che i loro sforzi avrebbero meritato. Si davano regolarmente il cambio alla picozza ogni venti colpi circa per non affaticarsi troppo e avere le braccia sempre pronte all'opera. 

Dopo un'ora di sforzi intensi avevano iniziato a scalfire appena il terreno e a esasperare la loro pazienza. 



Il pensiero di abbandonare però non sfiorava neanche le loro menti, anzi le difficoltà li convincevano solo ad essere più decisi nella loro azione. 

Il signor I era fatto così, le difficoltà non lo facevano mai deviare dalle sue ferree convinzioni. Fin da giovane 145 

sfoggiava idee che suscitavano nei più ilarità quando non proprio derisione ma questo non lo aveva mai scoraggiato. 

Sosteneva, ad esempio, di allevare le sue bestie con scopo riproduttivo onde poi venderne i piccoli. Chiunque si poteva accorgere che il suo allevamento casalingo fosse a tutti gli effetti un crimine contro natura ma lui si ostinava a raccontarsi che non aveva nessuna colpa nella moria degli animali che avevano avuto la sfortuna di capitare nelle sue grinfie. Quando la grazia divina decideva che per uno di loro era giunta l'ora decisiva lui si limitava a sostituirlo con il nuovo, oltretutto senza appurarne il sesso. 

Inutile dire che, viste le premesse, il suo allevamento non produsse neanche una nuova vita ma, in compenso, ne esigette parecchie. 



Con lo stesso tipo di testardaggine si trovava in quel momento a lottare contro tutta la logica del mondo per scavare in quel terreno duro come pietra. 

Il suo incaponimento però a dispetto di tutte le probabilità alla fine stava dando uno straccio di frutto e il substrato, poco sotto alla superficie, diventava un po' più morbido. 

La picozza finalmente faceva presa su una quantità significativa di terra e il lavoro cominciava a procedere. 



In capo a circa cinque ore, tra imprecazioni a mezza bocca, sudore e tensione palpabile, erano riusciti a 146 

rimuovere circa un metro di materiale. 

La stanchezza era opprimente ma il fanatismo che li aveva stregati non lasciava posto a nient'altro se non procedere. 

Il buco era abbastanza largo da contenerli entrambi per nascondervisi mentre scavavano e la notte era ormai talmente inoltrata che mancava meno tempo all'alba di quanto ne fosse trascorso dal tramonto. Non si sentiva altro che il ritmico suono attutito della terra che veniva smossa. 

Il signor I stava maneggiando la picozza quando questa, invece del rumore che oramai aveva imparato a conoscere bene, ne produsse uno più duro insieme a una scintilla. La luce di Furio si era quasi scaricata quindi la visibilità era tutt'altro che buona. 

I non riusciva a capire bene quello che aveva colpito ma, mosso dalla sua cieca ostinazione, decise che a quel punto nessun ostacolo si sarebbe frapposto tra lui e il tesoro che andava cercando. Aumentò la forza dei suoi colpi con una foga quasi paradossale e rifiutò di cedere il lavoro a Furio, il quale per la verità non faceva niente per rilevarlo lasciando che il suo socio si spaccasse la schiena. Il suono dei colpi diventava sempre più metallico e una pioggia di scintille li accompagnava. 



La picozza sembrò trapassare finalmente l'ostacolo e subito un odore nauseabondo saturò l'aria. Il signor I notò che sullo strumento era rimasta invischiata qualche cosa 147 

quindi lo avvicinò al volto per osservare da vicino. 

C'era effettivamente un liquame scuro, viscoso e maleodorante sulla punta metallica. 

CI SIAMO\! Pensò lui pervaso da un'eccitazione folgorante. Con le membra assolutamente insensibili all'immensa fatica accumulata e una rinnovata energia calò il suo arnese un'ultima volta con tutta la forza di cui disponeva. 





148 





## **18 **





Oramai si sentivano il successo in tasca, il petrolio era effettivamente lì e non dovevano fare altro che tirarlo fuori. 

Il signor I mise tutto il cuore e le forze nelle braccia mentre si preparava ad abbattere la picozza un'ultima volta. 

Furio aveva srotolato il tubo e infilato l'estremità nella tanichetta che si era procurato. I volti di entrambi tradivano una nervosa frenesia, con occhi sgranati e bocche secche. 



Con una bestemmia solamente pensata il signor I calò il suo fedele strumento per un colpo decisivo e particolarmente brutale. Oltre a tutte le energie che disponeva ci aveva messo anche la frustrazione che lo aveva da sempre accompagnato e la convinzione di meritare un avvenire più luminoso. 

La picozza sibilò nell'aria mentre si abbatteva sul terreno. 

Il rumore che fece quando colpì il bersaglio fu simile a 149 

uno schiocco secco e terribile. Esitò un secondo e poi, timidamente, strinse gli occhi per vedere qualcosa nell'oscurità della fossa. Si era creata una falla della dimensione di un'arancia e il liquido scuro e puzzolente cominciò a sgorgare fuori come una sorta di geyser. 



<< Presto\! >> ringhiò il signor I a Furio il quale si lanciò franando nello scavo con il tubo stretto in mano. 

Il liquido usciva con una certa pressione e schiacciare l'imbuto sul getto non fu facilissimo ma entrambi vi si appoggiarono di peso e faticosamente riuscirono a fermarlo in posizione. 

Videro il liquame risalire il tubo e arrivare alla tanica con un'espressione di estatico trionfo. 

I loro sogni stavano finalmente riversandosi nel contenitore e nessuno li avrebbe mai più considerati del falliti: la vita aveva deciso di sorridere anche a loro. Con questi pensieri trionfali per la testa non si rendevano conto dell'odore che il liquido sprigionava: un fetore di fogna e decomposizione che bruciava i peli del naso. 

Ben presto la tanica fu piena quindi gettarono il tubo con l'imbuto fuori dalla buca e cominciarono a buttare grandi manate della terra che avevano rimosso sopra la falla per sigillarla nuovamente. 



A questo punto il loro piano cominciò a mostrare la sua fragilità: il terriccio sembrava non essere in grado di 150 

contenere il getto maleodorante. Per quanto ne buttassero e cercassero di schiacciarlo coi piedi la fuoriuscita non dava alcun cenno di fermarsi e nemmeno di rallentare. 

Non ci volle molto perché si ritrovassero in una melma di liquame misto terra fino al ginocchio, una sorta di sabbie mobili che rischiavano di non lasciarli più andare. I due, però, non ci facevano quasi caso, tutti presi nel cercare di salvare il tesoro che avevano trovato. 



Il livello della melma saliva, loro sentivano che il sogno gli stava scivolando di mano e questo li spingeva a buttare terra con una foga sempre maggiore senza soluzione di continuità. 

La luce dell'alba illuminò i due mentre erano invischiati fino alle ascelle in una pozza di fango denso e fetido che non aveva alcuna intenzione di lasciarli andare ma la fuoriuscita, in compenso, si era fermata. 



<< Tra poco gli operai saranno qui... >> disse il signor I un po' sconfortato. 

<< Meglio\! Così capiranno subito che questo petrolio è nostro e che qui non dovranno più mettere piede\! >> Furio non si sarebbe arreso, era arrivato troppo vicino al successo per lasciarselo sfilare da sotto al naso. 

<< Certo che puzza terribilmente... >> 

<< Beh, il petrolio si forma dalla putrefazione. È naturale che odori così. Io, poi, non sento puzza: sento profumo di 151 

vittoria\!>> 

Il signor I finì per lasciarsi ammaliare dalle parole del suo socio e poco alla volta la baldanza ritornò a dominare il suo umore. 



Il tempo passava e gli operai ancora non accennavano ad arrivare. I due, che ora attendevano la loro venuta perché li aiutassero a uscire, inveivano in direzione dell'edilizia intera, irritati dal ritardo. 

Loro che, messi insieme, non avevano versato in tutta la vita neanche la metà del sudore che uno qualsiasi dei lavoratori del cantiere versava quotidianamente si permettevano di criticare aspramente la loro presunta pigrizia. 

<< Come fanno a pagarli?\!? >> 

<< Che schifo\! Non si lavora così\!\!\! >> 

<< Per forza, hai visto che facce avevano?? >> Queste ed altre considerazioni inconsistenti intrattenevano i due compari in una conversazione biliosa e nevrotica. 



Il primo operaio che arrivò non ebbe neanche il tempo di versarsi un caffè dal thermos che si era portato da casa. I due sentirono dapprima l'auto arrivare e la portiera che si chiudeva e poi videro la figura dell'uomo che si avvicinava. 

<< Hey, fannullone, alla buon'ora... >> 

<< Chissà come sarà contento il tuo capo che vi abbiamo 152 

battuti sul tempo... >> 

<< Da qui dovete levare le tende eheheheh >> L'operaio si avvicinò incuriosito dalla scena con un'espressione incredula e ancora non completamente sveglia. 

Quando fu più a portata di odore il vento gli portò una zaffata direttamente dalla fossa melmosa alle narici e in quel momento fu felice di non aver potuto bere il caffè mentre un conato gli rivoltava lo stomaco senza trovare niente da vomitare. Si girò e si allontanò scappando da quell'inferno asfissiante. 

<< Ahahahahahah si, bravo, corri dal capo\!\! >> 

<< Meglio che ci sia anche lui quando ci tirano fuori. 

Voglio subito mettere in chiaro che questo tesoro è nostro\! >> 



In capo a una ventina di minuti il personale del cantiere era arrivato e stavano tutti fuori riuniti in un capannello a discutere il da farsi. Non riuscivano a decidere chi dovesse andare ad aiutare quei due pazzi sopportando il tanfo mortale. 

Alla fine vennero estratti due malcapitati che si dovettero sobbarcare l'infausta missione. 

Si bardarono come poterono, con delle tute da operatori chimici che avevano nei furgoni, residuato di un lavoro di pittura svolto tempo prima. Indossarono anche le relative maschere ma non furono sufficienti a salvarli dai terribili 153 

miasmi 



Giunti accanto ai due amici semisepolti lanciarono loro una corda da una distanza di sicurezza alla quale gli occhi, pur infastiditi, riuscivano a non lacrimare. 

<< Era ora\! >> 

esclamò il signor I mentre afferrava la corda e ne passava l'estremità a Furio 

<< sbrighiamoci che voglio passare in banca. >>. 

I due operai sicuramente pensarono che si trattasse di due ubriaconi ancora brilli e molesti dalla sera prima e non diedero il minimo peso alle loro parole. 

La loro forza non era sufficiente per strappare i due dalla morsa del fango quindi risolsero legando la corda al gancio di traino del bulldozer e usarono quel mezzo da lavoro per fare il lavoro pesante. Così facendo i due vennero estratti dalla pozza con un rumore di risucchio e un rilascio di puzza, ancora più fetida di quella che già impestava l'aria, che era rimasta intrappolata in una sacca di gas sotto di loro. 



Avevano un bel dire che volevano parlare col capo del cantiere e che volevano andare in banca, gli operai non sentirono ragioni. Prima li lavarono con un getto d'acqua pressurizzato come se fossero tappeti sudici e, una volta ripuliti, arrivarono due ambulanze per caricarli a forza. 

Erano state chiamate in automatico per verificare il loro 154 

stato fisico ma dopo averli visti fu deciso che era quello mentale a destare più preoccupazione. 

Il signor I e Furio stavano infatti dando in escandescenza e le loro pretese di andare in banca unitamente ai discorsi su del fantomatico petrolio sembravano puntare in quella direzione. L'insistenza stava lasciando posto all'aggressività quindi i portantini, in barba a tutte le norme, preferirono somministrare ai due dei calmanti estremamente potenti. 

Con gli operai che li immobilizzavano per terra venne loro iniettata una dose che avrebbe steso un elefante. Il signor I mentre protestava sentì di colpo le palpebre diventargli pesanti. Negli ultimi istanti di lucidità gli tornò in mente il sogno di sua madre e gli sembrò di capirne il senso, con lei nero petrolio che gli si rivoltava contro. 

Poi fu il buio. 



****

****

****

****

****

****

****

****

****

****

155 

****

****

****

## **19 **





Il gocciolio ritmico della flebo scandiva il tempo nella stanza di ospedale in cui il signor I e Furio erano ricoverati. 

Erano stati sistemati da soli, a dispetto della quantità di pazienti che erano stati spostati da lì ed ammassati in altre camerate, qualcuno persino in corridoio. 

Dovevano essere decontaminati, così gli avevano detto nelle sporadiche visite che degli infermieri. Arrivavano sempre bardati, come se entrassero nel nocciolo di una centrale nucleare e si trattenevano molto poco. 

Scappavano poi in fretta e furia appena finivano di cambiare le flebo, misurare temperature o rifare i letti. 



Inutile dire che i due amici non avevano creduto neanche per un istante di avere effettivamente bisogno di quelle attenzioni. Erano invece convinti che stessero cercando di tenerli il più lontano possibile dalla loro scoperta per poter fare i loro comodi indisturbati. 

Passavano il tempo a urlare improperi per ore, finché il 156 

cibo fortemente ipocalorico che veniva loro somministrato non li sosteneva più e crollavano esausti, silenziosi ma ugualmente furenti. 

Erano passati due giorni e si sentivano sempre più defraudati minuto dopo minuto. 



I sanitari avevano appurato che, seppur assolutamente 

“particolari”, non mostravano un profilo da deficienza mentale. Nelle loro condizioni serviva un ricovero in una stanza isolata, quindi li avevano spostati dalla psichiatria, dove erano stati inizialmente ricoverati, al reparto infettivi. 

Il signor I era riuscito a portarsi il pacchetto di sigarette che aveva con sé al momento del ricovero. Nessuno aveva avuto il coraggio di toccare troppo i loro vestiti e lui l'aveva fatto scivolare fuori dalle mutande, dove le aveva sistemate, prima che queste e tutti gli altri indumenti che indossavano venissero inceneriti. 

Erano fradice, puzzolenti e marroncine ma dopo un giorno sotto al sole sul davanzale della finestra che avevano forzato con una forchetta si erano asciugate abbastanza per essere fumate. Normalmente il fumo in ospedale non sarebbe stato consentito ma gli infermieri chiudevano un occhio quando vedevano che, almeno fumando, i due smettevano per qualche minuto di dare in escandescenza. 



Erano appunto affacciati alla finestra quando un 157 

infermiere fece capolino con la testa bussando con le nocche sul vetro della porta dietro il quale si stava barricando. 

<< Ci sono visite\! >> 

annunciò scandendo chiaramente le parole come se loro fossero dei bambini. 

I due si scambiarono uno sguardo interrogativo e infuocato: pareva che avessero aspettato quel momento da quando erano stati ricoverati ma, nonostante questo, ne fossero stati colti alla sprovvista. 

Rimasero in silenzio finché il visitatore non fu entrato. 

Anche se era ancora di spalle capirono subito che non si trattava di un infermiere o di un dottore vedendo la valigetta di pelle che teneva in mano, attraverso il guanto. 

Quando si girò dalla finestra trasparente che aveva sulla tuta gialla integrale all'altezza della faccia poterono anche intravedere il colletto della camicia, una cravatta e il bavero della giacca. 

I pensieri più sfrenati e irrazionali riguardo la sua identità cominciarono a corrergli in testa a briglia sciolta. 



Il visitatore accennò un sorrisetto, poi andò a sedersi al tavolino sul lato opposto della camera, il più lontano possibile da loro. Era un giovane dal viso roseo e pulito con un paio di occhiali dalle lenti tonde e molto grandi e i capelli neri ordinatamente pettinati con la riga sul lato sinistro del capo . L'aspetto tanto salubre e fresco strideva 158 

con l’atmosfera opprimente della stanza d’ospedale. 

Questo era tutto quello che potevano scorgere di lui attraverso le vesti anti contaminazione che indossava. 



<< Buonasera >> 

abbozzò anche un piccolo inchino con la testa. 

<< Sono l'avvocato Siluri. Rappresento la ditta Scavi e Affini S.p.A. >>. 

Il signor I alzando le sopracciglia più di quanto credeva possibile fissò negli occhi il suo amico. Questi capì subito che l'altro stava per esplodere e con uno sguardo duro scosse il capo in segno di diniego. 

Furio sapeva che doveva lasciar parlare l'avvocato: per potersi difendere è necessario conoscere il nemico. Questa era l'unica nozione che aveva assimilato dai trattati sulla guerra che aveva letto e riletto innumerevoli volte. 

Girò la testa verso il visitatore, senza mutare lo sguardo truce, e annuì come per invitarlo a proseguire. 

<< Ecco, sono qui per porvi le più sentite e profonde scuse da parte della ditta per l'incidente occorsovi. >> Nei due albergavano le emozioni più disparate: rabbia per essere stati allontanati e rinchiusi, esasperazione per il trattamento che stavano subendo, frustrazione per il tesoro che avevano scoperto e che non potevano recuperare, ansia che in ospedale non manca mai e ora anche curiosità. 

159 

Le loro espressioni tradivano soprattutto quest'ultima, con gli occhi sgranati e le bocche mezze aperte. 

Il visitatore, constatato che non avrebbe avuto alcuna risposta, continuò a parlare. 



<< Quel giardino avrebbe dovuto essere bonificato già da giorni e poi nessuno avrebbe immaginato che sarebbe successa una cosa del genere... >> 

<< Avrebbe dovuto, e invece siamo arrivati prima noi\! >> esplose il signor I che non riusciva più a contenersi 

<< Ora fateci uscire subito\! Basta con questa pagliacciata, il nostro tesoro ci aspetta e guai se ne avete toccata anche una sola goccia\! >>. 

L'avvocato lo guardò inclinando la testa. 

Gli avevano riferito, cercando di prepararlo, che quei due non erano proprio delle volpi e che comunicare con loro sarebbe stato complesso. Oltretutto nel suo lavoro era abituato ad avere a che fare con gente sulla soglia dell'interdizione ma questi erano veramente dei casi limite. 



Con calma apparente ma in preda a una balbuzie che ne tradiva l'agitazione domandò 

<< T-tesoro? Di c-cosa state p-parlando? >> 

<< AHAHAHAHAHA bella questa\! >> rispose sprezzante Furio. 

<< Parliamo del petrolio? >> 160 

<< P-p-petrolio?\!?\! >> 

<< Esatto\! >> 

il signor I rispose 

<< ha presente? Quello nero e puzzolente... >> 

<< ...e molto costoso >> 

aggiunse il suo amico 

<< Ecco, appunto. È costoso ed è nostro\! Siamo arrivati prima noi\!\!\! >> 

il signor I aveva gli occhi iniettati di sangue 

<< M-ma di che p-petrolio parlate? N-non c'è nessun p-petrolio in quel giardino >> 

<< Ragazzino non so chi vuoi prendere in giro >> la rabbia stava prendendo possesso del signor I. Se avesse potuto lo avrebbe sbranato. 

<< Eravamo lì immersi fino alle ascelle in quel magico liquame maleodorante. Vorresti farci credere di esserci sognati tutto quanto?\!? >> 

<< M-ma vi assicuro che non c'era n-niente di p-prezioso laggiù. Siete stati v-vittime di un incidente>> 

<< Non so dove vuoi arrivare ma farai bene a essere più chiaro. Non mi sono mai piaciuti i giochetti >> sibilò Furio che non voleva ammettere che in realtà non li capiva. 

<< V-vi assicuro che n-non sto f-facendo nessun giochetto, s-siete stati coinvolti nell'e-esplosione della f-fossa settica nel g-giardino nel q-quale sorgerà la s-stazione della m-metropolitana che stanno c-costruendo. S-sembra che qu-161 

qualche ragazzino a-avesse infilato la te-testa di un ca-cane nel t-tombino otturando il co-condotto di s-scarico. 

Lì s-sotto c'era una s-specie di bo-bomba biologica pronta ad e-esplodere e s-siamo immensamente di-dispiaciuti che s-sia toccato a v-voi. S-siete rimasti c-coperti di r-rifiuti organici u-umani per un l-lungo periodo. È un m-miracolo che stiate b-bene... O-ora non hanno a-ancora f-finito di decontaminarvi... >> 



Seguì un attimo di silenzio. 

I due non si fidavano delle parole dell'avvocato, per sua natura uno così è sempre servo dei poteri forti. Volevano però che scoprisse tutte le sue carte quindi finsero di credergli. 

Il signor I, poi, aveva capito che il ragazzino responsabile dello scarico ostruito in realtà era lui e non voleva tradirsi. 

<< Vuoi dire che quella era... >> 

<< E-erano feci... >> 

l'avvocato sembrò farsi piccolo piccolo mentre gli altri assorbivano questa informazione. 

<<Quante sciocchezze\! >> 

esplose I 

<< dite piuttosto che volete tenere tutto per voi\! La semplice idea di qualcuno che ve la fa sotto al naso vi sconvolge così tanto da dovervi inventare questo mucchio di assurdità\! Ma stavolta non molliamo, questa è l'opportunità che aspettavamo per diventare ricchi e né lei 162 

né chicchessia ce la toglierete di mano. Hai capito?\!? >> 

<< M-ma, ecco, i-io avrei avuto l'incarico di c-consegnarvi questi >> 

Nel dire così l'avvocato Siluri aprì la valigetta e ne estrasse due pezzetti di carta che sventolò in aria. 

Il signor I nella sua ignoranza non ne aveva mai visto uno ma seppe subito che si trattava di un assegno. 

<< Ah, è così?\!? Pensano di poterci liquidare con due spicci?\!? >> disse mentre a grandi passi si avvicinava al visitatore che cercò di non respirare neanche attraverso i filtri della tuta l'aria che circondava l'anziano ricoverato. 

Quando l'ebbe raggiunto gli strappò di mano l'assegno, lo studiò e fece fatica a contare tutti gli zeri che riportava. 



Di colpo la tensione rabbiosa che lo aveva animato lasciò il suo corpo e lui si sentì molle come se gli avessero sfilato tutte le ossa. Furio, vedendo la reazione del compare si avvicinò sospettoso al suo assegno e, lentamente, lo prese dalle dita dell'avvocato senza distogliere lo sguardo indagatore dagli occhi del signor I. 

Ritornò al suo posto e solo allora si degnò di osservare il pezzetto di carta. Anche lui rimase un istante attonito, poi proruppe in un'eruzione di volgarità mentre saltellava sul posto e si tirava grandi manate sulle ginocchia e sulla testa. 

Il suo socio lo raggiunse e si abbracciarono ridendo, accennando anche un goffo balletto in stile quadriglia. 

163 



<< V-vedo che siete soddisfatti. L-la ditta che r-rappresento vorrebbe c-che questa s-storia non venisse f-fuori, p-potrebbe significare u-un sacco d-di ritardi e a-andrebbe incontro al p-pagamento di nu-numerose penali p-perciò è disposta a v-versarvi questa somma p-perché voi n-non la raccontiate a n-nessuno. Ci siamo i-intesi? >> Il signor I e Furio non ebbero neanche bisogno di consultarsi. Sognavano di scavare ed estrarre petrolio per diventare ricchi ma ora gli sarebbe bastato andare in banca a versare l'assegno perché il sogno si avverasse. Strinsero la mano all'avvocato Siluri e lo abbracciarono anche se lui aveva cercato fino all'ultimo di sottrarsi ad ogni contatto fisico sfoggiando un'espressione disgustata e preoccupata. 

<< A-allora io me ne a-andrei. Mi r-raccomando: bocche c-cucite\! >> 

<< Saremo delle tombe >>. 

Quando fu uscito si stesero sul letto a fumarsi la loro prima sigaretta da ricchi, pensando forse sarebbe stato più adeguato un sigaro. 





164 





## **20 **

****

****

****

****



Il signor I se ne stava seduto in veranda fumando l'ennesima sigaretta. Tutto intorno a lui c'era una piacevole quiete, il genere di calma che a lui piaceva assai. 

La natura rigogliosa aveva da tempo abbandonato quelle zone lasciando sterpaglie, campi incolti di rovi dai bassi fusti legnosi si stendevano tutto intorno. In un certo senso quello era il suo paradiso: un rustico, come lo chiamava lui, nessun vicino e silenzio a volontà. Fino a poco tempo prima quello era stato un sogno che considerava irraggiungibile ma il destino trova sempre un modo per sorprendere. ** **

Dopo aver ricevuto l'assegno cominciò a rivalutare la propria quotidianità e, piano piano, a immaginare sempre più concretamente una vita diversa. Si rese conto che si era auto convinto di non voler niente di diverso solo perché sapeva di non poterselo permettere. Alla fine ruppe ogni indugio, accettò l'offerta per la casa e la vendette alla Scavi e Affini S.p.A. 

Acquistò quella catapecchia coi soldi dell'assegno e si 165 

ritirò in quella bucolica reclusione. 



L'agente immobiliare quasi non credeva alle sue orecchie quando il signor I gli aveva fatto la proposta di acquisto. 

La zona in cui sorgeva, un tempo piena campagna, era ora periferia degradata della città. Il genere di luogo dove nessuno vuole più vivere a meno di non avere altre possibilità, nemmeno gli uccelli. 

La loro assenza aveva fatto un po' storcere il naso al signor I che accarezzava l'idea di poter cacciare da solo il proprio cibo. L'agente, con saggezza, l'aveva convinto che si trattava solo di una questione stagionale e che nel periodo giusto avrebbe potuto sparare ai volatili direttamente dalle finestre di casa e a lui quella suggestione piacque parecchio. 

Dal canto suo l'addetto dell'agenzia immobiliare non si sarebbe fatto scappare l'occasione: erano molto anni che quella proprietà gravitava nell'orbita degli annunci di vendita senza suscitare il benché minimo interesse. 

I piani regolatori che si erano susseguiti nel tempo avevano lasciato espandere la città in tutte le altre direzioni dimenticandosi puntualmente di quella zona. 

L'agenzia aveva atteso e sperato, un'amministrazione dopo l'altra, che per quei terreni fosse predisposto un nuovo, lucroso utilizzo ma non era mai successo. Si vociferava anche che il terreno fosse altamente inquinato. ** **

Di questo, però, nessuno aveva conferme ma neanche 166 

smentite e alla lunga, visto che era una zona praticamente abbandonata, era caduto nel dimenticatoio. 



Rimaneva in piedi, più per miracolo che per le qualità strutturali, solo la casetta sbilenca per la quale aveva fatto un'offerta il signor I e se non gli srotolarono il tappeto rosso davanti all'agenzia immobiliare poco ci mancò. 

Lui era stato ben felice di intraprendere, malamente e con risultati decisamente discutibili, tutti i lavoretti che servivano, anche se più che di una rinfrescata la casa avrebbe avuto bisogno di interventi strutturali urgenti. 

Quella era a tutti gli effetti casa SUA, non quella di sua madre. Era il frutto del suo ingegno e gli sembrava una reggia. 



L'idea del petrolio per un periodo lo aveva tormentato anche dopo essersi trasferito laggiù. Non riusciva a togliersi dalla testa che lo avessero turlupinato, che il tesoro ci fosse realmente e che li avessero voluti allontanare per fare i loro porci comodi. 

Poi, in virtù del fatto che fondamentalmente non era una persona avida ma in compenso molto pigra, aveva realizzato che, anche se fosse, in quel modo avevano vinto tutti. La società avrebbe potuto estrarre quello che voleva e lui aveva un bel gruzzolo sotto al materasso, la casa dei sogni e non aveva dovuto versare neanche una goccia di sudore. 

167 

Si era messo l'anima in pace e raramente pensava ancora a quella vicenda. 



Furio se ne stava su una sedia a dondolo, sulla veranda insieme al signor I. 

Con un piede si spingeva contro una delle colonne in legno tarlato del porticato provocando una sinfonia di cigolii sovrapposti. La sedia era vecchia quanto la casa e qualcuno avrebbe potuto accettare scommesse su quale delle due avrebbe ceduto prima alle angherie del tempo. 



Con il ricco assegno si era comprato due container allestendoli a rifugio attrezzato. Aveva costruito una specie di fortino con tanto di depuratore di acqua, serra concimata dai suoi stessi rifiuti organici, camera di decontaminazione all'ingresso e armeria. Aveva poi fatto interrare il tutto in un campo incolto tra due cave di marmo. 

Vi si accedeva tramite una botola da sottomarino nel terreno collegata a un condotto simile a quelli di Super Mario. 

Furio gongolava tutte le volte che si chiudeva il portellone alle spalle e percorreva il cunicolo verticale, si sentiva un vero sopravvissuto. Di giorno si barricava dentro ascoltando le detonazioni delle estrazioni e immaginandosi lo svolgimento di chissà quale catastrofe all'esterno. 

168 

Aveva anche venduto il caccia e pesca, sempre alla stessa ditta che gli aveva staccato l'assegno. Gli avevano detto che avrebbero trasformato il suo negozio in un punto informazioni della metropolitana che sarebbe passata da lì. 

Furio non sapeva se crederci o meno ma in realtà non gli importava: a lui bastava il suo rifugio e la granitica certezza che l'apocalisse stesse arrivando. 



<< Dai, vai a rimetterli su >> disse il signor I indicando con la canna della carabina ad aria compressa una manciata di lattine ammaccate, stese a terra accanto a un muretto. 

<< Si ma questa è l'ultima volta. Poi devo tornare a casa o mi perdo lo spettacolo pomeridiano >> Furio aspettava febbrilmente le deflagrazioni che accompagnavano i lavori alle due cave attorno al rifugio. 

<< Certo, certo. Cosa ci troverai in quel posto io proprio non lo capisco. Poi il marmo... Praticamente abiti sottoterra, schiacciato tra due fabbriche di lapidi\! >> 

<< Ma cosa ne sai tu... Io sto solo aspettando che le cave chiudano. Il marmo si è formato con i resti organici fossili. 

Sai cos'altro si forma nello stesso modo? I diamanti... >> Quell'ultima frase Furio l'aveva pronunciata con la follia assoluta, alimentata dalla solita ignoranza, che il signor I gli aveva visto quella fatidica notte. 



Rimasero un interminabile momento fermi fissando oltre 169 

l'orizzonte con lo sguardo che si perdeva nelle fantasie infantili che stavano tornando a corteggiarli. 

Le lattine rimasero in terra, entrambi avevano dimenticato il tiro a segno. 

Una nuova scintilla si stava avvicinando pericolosamente alla polveriera delle loro manie e presto sarebbe divampata in una fiamma di improbabili follie. 

Si stavano rendendo conto che sono i sogni e le speranze che rendono la vita gustosa. Alla fine, se non avessero desiderato così ardentemente un po' di fortuna questa non si sarebbe mai presentata alla loro porta. 

<< Diamanti, eh?? >> disse il signor I accarezzandosi la barba incolta. 

Furio non disse una parola, si limitò a fissarlo negli occhi con un mezzo sorriso storto che si allargava sulla faccia smunta. 



170



